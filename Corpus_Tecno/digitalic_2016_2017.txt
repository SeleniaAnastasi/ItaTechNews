<doc url="https://www.digitalic.it/economia-digitale/geografia-economica/aae-1-il-cavo-sottomarino-che-connette-asia-africa-europa-passando-per-litalia" parent_folder="Digitalic 16-17" id="file17862261" filename="aae-1-il-cavo-sottomarino-che-connette-asia-africa-europa-passando-per-litalia">
<p> AAE-1, il cavo sottomarino che connette l’Italia ad Asia, Africa, Europa </p>
<p> AAE-1 è un cavo lungo 25 mila chilometri che tocca 19 paesi con 21 approdi, di cui uno a Bari. Porta connettività diretta a bassa latenza tra i continenti. </p>
<p> Bari sarà il nuovo gateway alternativo del Mediterraneo per la connettività Internet, da e verso l’Europa. L’Italia infatti è ora collegata al sistema cavo sottomarino di ultima generazione ad alta capacità AAE-1, che connette Europa, Africa e Asia, dal Mediterraneo fino a Singapore e Hong Kong. La città pugliese ospita la nuova landing station – ovvero il data center di collegamento del cavo sottomarino alla rete terrestre – interamente di proprietà di Retelit, il partner italiano del Consorzio AAE-1. Retelit è uno dei principali operatori italiani di servizi dati e infrastrutture nel mercato delle telecomunicazioni e ha avuto un ruolo attivo in questo grande progetto. Ne abbiamo parlato con Federico Protto, Amministratore Delegato e Direttore Generale e Giuseppe Sini, Head of Retelit International BU. </p>
<p> Internazionali per vocazione Il cavo AAE-1 si inserisce in una visione internazionale più ampia. “Retelit, operatore di infrastrutture di telecomunicazione italiano, da sempre è partner di clienti internazionali che hanno bisogno di supportare sul nostro territorio la loro clientela, con connettività entro e fuori i confini. Tra i nostri clienti ci sono grandi operatori internazionali, corporate e anche il Dipartimento della Difesa americana, al quale forniamo servizio per le basi in Italia” spiega Federico Protto. Nell’ambito di questa strategia internazionale, sicuramente l’investimento più importante del momento è nel cavo AAE-1: “La vocazione internazionale di Retelit si è concretizzata nella nostra partecipazione al Consorzio per la costruzione del cavo AAE-1, che collega le parti del mondo a più alto sviluppo in termini di richiesta di capacità di banda. Soddisfa la domanda di traffico Internet in queste zone, che cresce a tassi pazzeschi (+40% anno su anno). Questo cavo ci consentirà di aprirci a nuovi mercati, di fare business con le corporate che hanno esigenza di connettività, di offrire nuovi servizi premium e soluzioni chiavi in mano ai nostri oltre cinquanta clienti internazionali. A questi si aggiungono i 19 partner del Consorzio AAE-1, che da oggi atterreranno sulla rete di Retelit” spiega Protto. </p>
<p> Il cavo AAE-1 AAE-1, lungo circa 25 mila chilometri, rappresenta uno dei primi cavi sottomarini in grado di fornire un percorso a bassa latenza tra il Far East e l’Europa. Fornirà altissime capacità su un percorso diversificato rispetto ai congestionati sistemi sottomarini tradizionali esistenti. “Oggi nel Mediterraneo lo snodo principale per la connettività è Marsiglia, in Francia. Con AAE-1 si aggiungono tre approdi nel Mediterraneo, di cui uno in Italia, che diventa il punto preferenziale di accesso, anche perché è proprio geograficamente al centro” commenta Giuseppe Sini. A cosa servirà, nella pratica, questo cavo? “AAE-1 supporterà la domanda di traffico sulla sua direttrice. In Cina 700 milioni di utenti Internet sono costantemente connessi dai terminali mobili, tutti usiamo applicazioni e ci colleghiamo quotidianamente a Facebook, Google, Microsoft. Con la velocità di questo cavo soddisferemo questa domanda di connettività, in crescita esponenziale” conclude Sini. Un progetto senza precedenti, dunque, nei mari dell’Eurasia, che coinvolge 19 operatori e che collegherà Hong Kong, Vietnam, Cambogia, Malesia, Singapore, Tailandia, Myanmar, India, Pakistan, Oman, Emirati Arabi Uniti, Qatar, Yemen, Gibuti, Arabia Saudita, Egitto, Grecia, Francia e Italia. </p>
<p> Il ruolo dell’Italia La posizione geografica strategica, al centro del Mediterraneo, porta l’Italia (e in particolare la città di Bari) a diventare il punto di accesso privilegiato, il collegamento più vicino ai maggiori data center italiani ed europei. Grazie alla tecnologia della rete Retelit, a multipli di 100 Gbps, la landing station di Bari garantirà agli operatori un percorso alternativo e resiliente per la connettività sulla tratta Eurasia. Dal nostro Paese sarà veicolato il traffico verso tutta l’Europa, e viceversa. </p>
<p> AAE-1, il cavo sottomarino che connette l’Italia ad Asia, Africa, Europa - Ultima modifica: 2016-10-26T15:22:23+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/assinform-il-mercato-digitale-cresce-12-nei-primi-sei-mesi-2016" parent_folder="Digitalic 16-17" id="file17862264" filename="assinform-il-mercato-digitale-cresce-12-nei-primi-sei-mesi-2016">
<p> Assinform: il mercato digitale cresce. +1,2% nei primi sei mesi 2016 </p>
<p> Assinform: nei primi sei mesi del 2016, il mercato digitale italiano (informatica, telecomunicazioni e contenuti) è cresciuto dell’1,2% </p>
<p> Nei primi sei mesi del 2016, il mercato digitale italiano (informatica, telecomunicazioni e contenuti) è cresciuto dell’1,2% rispetto allo stesso periodo dell’anno precedente, a 31.953 milioni di euro, lasciando intravedere una crescita per l’intero 2016 dell’1,3% a 65.759 milioni a fronte di una crescita 2015 dell’1% e di cali continui negli anni precedenti, secondo i dati Assinform. </p>
<p> Se si scorpora dal mercato la pur importante componente dei servizi di rete di telecomunicazione, il confronto diventa ancora più incoraggiante con una crescita del 3,2% nel primo semestre del 2016, contro il 2,5% del primo semestre dell’anno scorso. Queste le principali evidenze numeriche dell’andamento del mercato ICT in Italia per i primi sei mesi del 2016, secondo le rilevazioni di Assinform condotte in collaborazione con NetConsulting Cube. </p>
<p> Agostino Santoni, Presidente Assinform, ha commentato: “Nei primi sei mesi del 2016 e nel mercato ICT, i segnali positivi hanno prevalso sul rallentamento congiunturale. Le componenti più innovative, che già avevano permesso l’anno scorso di invertire un ciclo negativo, confermano la loro vitalità e conferiscono al mercato ICT una resilienza spiegabile solo con la crescente attenzione alle potenzialità del digitale per innovare prodotti, servizi e processi dando slancio all’economia. Il ritardo da recuperare è però ancora importante. L’accelerazione sui tanti fronti dell’Agenda Digitale e il varo dei programmi Industria 4.0 diventano essenziali per riportarsi al passo, e anche per stimolare un’evoluzione del settore ICT che consenta al Paese di contare stabilmente sul know how necessario.” </p>
<p> “Per recuperare i ritardi accumulati negli scorsi anni servirebbero dinamiche più sostenute. continua Agostino Santoni, Presidente di Assinform – Ma i segnali sono comunque buoni, sia per il segno più che per il secondo anno accompagna i trend complessivi, sia e soprattutto perché è sempre più evidente un mutamento della domanda che spinge le componenti più legate all’innovazione di processi, servizi, prodotti.“ E infatti, mentre la progressione dei contenuti e della pubblicità digitale (+ 9%) compensa il calo dei servizi di rete (-2,2%), crescono i servizi ICT (+2%, spinti dal Cloud) e ancora di più il software e le soluzioni (4,8%, grazie anche all’IOT). E se si attraversano i diversi comparti per pesare le dinamiche delle componenti più innovative (digital enabler) si nota come il Cloud cresca a tassi attorno al 20%, l’IoT al 15%, il mobile business al 13/14%, le soluzioni per la sicurezza al 5%. “Attenzione particolare meritano l’IoT e il Cloud. – ha aggiunto il presidente Assinform – L’IoT è quanto di più potente ci possa essere per innestare le potenzialità del digitale in quelle degli altri settori chiave del made in Italy, innovandone prodotti, servizi e filiere, e offrendo spazi molto promettenti ai progetti di digitalizzazione diffusa in chiave Industria 4.0. E questo mentre i servizi di Data Center e del Cloud Computing danno conto di mutazioni importanti, sia sul fronte della domanda, per la facilità di accesso a capacità ICT senza investire in immobilizzazioni, che su quello dell’offerta ove l’accento si va spostando sulla capacità di fornire funzionalità anziché asset.” </p>
<p> “Il cambiamento è già in atto, ma ancora e solo nei settori più dinamici. Va assecondato ed esteso e le priorità sono note. Attengono alla diffusione delle infrastrutture digitali in banda larga, all’attuazione della Strategia Digitale, ai nuovi programmi Industria 4.0, alla creazione di competenze digitali, da intendersi anche come capacità di interpretare i vantaggi del digitale. È importante mettere una marcia in più nella’attuazione dell’Agenda Digitale a partire da SPID e Italia Login e da quanto concorre al rafforzamento del percorso di digitalizzazione della PA. Così com’è altrettanto importante – ha continuato Santoni – dar seguito al disegno annunciato con il programma Industria 4.0, che se messo in pratica dà una marcia in più su molti fronti: il coinvolgimento dell’indotto dei servizi; il cambiamento dell’approccio all’incentivazione, attraverso misure di stimolo ed agevolazione che lasciano margini all’imprenditorialità; la costruzione di un ecosistema digitale in cui hanno ruolo i poli d’eccellenza tecnologica; il coinvolgimento degli stakeholder; la messa in campo di risorse non inferiori a quelle dei paesi con cui concorriamo. Ma quel programma bisogna realizzarlo al più presto. Perché ne abbiamo bisogno e anche per evitare che l’attesa si trasformi in un rinvio delle intenzioni di investimento.” “In questo scenario va tenuto in conto anche il valore del patrimonio di conoscenze e di capacità iCT che il Paese può esprimere. Per estendere la digitalizzazione nel territorio serve infatti un sistema articolato, che comprende sia entità guida, sia entità agili e capaci di interloquire nel territorio con le pmi. È importante far convergere i programmi di digitalizzazione con gli stimoli all’ evoluzione sul fronte dell’offerta, definendo con maggior chiarezza gli ambiti d’intervento di Industria 4.0 di più diretto interesse per chi investe nel settore in Italia, stimolando le aggregazioni in chiave di crescita dimensionale, avviando nuove iniziative sui fronti della creazione delle competenze digitali e della riqualificazione degli addetti. L’evoluzione delle imprese del settore ICT va incoraggiata, per creare occupazione qualificata e per dare la Paese la possibilità di non perdere il controllo del know how che è alla base degli stessi programmi nazionali per l’innovazione.” I dati del primo semestre 2016 Tornando ai numeri Assinform, nei primi sei mesi del 2016, il mercato digitale nel suo complesso è cresciuto dell’1,2% a 31.953 milioni di euro. Il dato di crescita, si conferma più elevato di quello del Pil e anche di quello degli investimenti esclusi i mezzi di trasporto. E lascia anche intravedere una crescita per tutto il 2016 dell’ordine dell’1,3% a 65.759 milioni. Già a un primo livello di disaggregazione, i dati indicano che alla crescita hanno concorso un po’ tutti i comparti, tranne, come detto, i servizi di rete: Servizi ICT a 5.198,5 milioni (+ 2%); Software e Soluzioni ICT a 2.863 milioni (+4,8%), Dispositivi e Sistemi a 8.355 milioni (+1%), Contenuti Digitali e Digital Advertising a 3.816 milioni (+9%). Nell’ambito dei singoli comparti, Assinform dice che gli andamenti dei diversi segmenti hanno una volta di più confermato il rallentamento di quelli più tradizionali e il dinamismo di quelli più legati alla trasformazione digitale dei modelli produttivi e di servizio. Il mercato dei dispositivi ha comunque dato segno di tenuta, grazie alle componenti più marcatamente infrastrutturali e agli smartphone (1.570 milioni, + 9,8%), che oramai sono nelle mani del 65% degli italiani e che nel semestre in esame hanno generato un traffico dati su rete mobile in crescita del 52,7%. È calata la componente PC (-8% in volumi), ma non nella fascia dei PC server, che anzi sono cresciuti, sempre in volumi, del 10,3%, a riprova della trasformazione in atto nelle aziende e del continuo potenziamento dei data center. Il comparto del software e delle soluzioni ICT, già in ripresa da due anni e legato più di ogni altro all’innovazione, ha mostrato nell’insieme ancora più brio, raggiungendo a metà anno 2.863 milioni (+4,8%). Anche qui è evidente il segno della trasformazione in atto. E’ infatti cresciuto bene software applicativo (2.034 milioni, +7,1%) e proprio sull’onda delle componenti più innovative – piattaforme per la gestione web (+15,2%) e IoT (per il manufacturing, l’energy management, l’automotive, ecc., +16,4% a 815 milioni) – mentre le soluzioni applicative tradizionali (-0,2% a 1.060 milioni) sono risultate sostanzialmente stabili. Hanno frenato il software di sistema (-0,4% a 246 milioni) e anche il middleware (583 milioni, -03% contro il +2,6% dei primi 6 mesi dell’anno scorso), ma non per carenza di domanda, quanto piuttosto per la migrazione di buona parte di essa negli ambiti del cloud e dell’outsourcing infrastrutturale. Una nota molto incoraggiante viene dai servizi ICT, secondi solo ai servizi di rete per peso sul mercato digitale complessivo. La crescita rilevata, del 2% a 5.198,5 milioni, si contrappone non solo alla staticità dello scorso anno (+0,3%) ma ai cali continui degli anni precedenti, e rivela tutta la consistenza dei nuovi e più evoluti trend di spesa. Il comparto è infatti trainato dai servizi di data center e cloud computing (+18,8% a 1.074,8 milioni) che compensano la staticità dei servizi di assistenza tecnica (339 milioni) e l’andamento in moderato calo di tutti gli altri segmenti (outsourcing -1,7%, formazione -2,5%, consulenza -1,2%, sviluppo applicativo e systems integration -1,9%), più esposti sui fronti dell’ICT tradizionale, ma comunque coinvolti nella trasformazione in atto. </p>
<p> Assinform: il mercato digitale cresce. +1,2% nei primi sei mesi 2016 - Ultima modifica: 2016-10-11T17:22:06+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/assintel-report-mercato-it-italia-cresce-nel-2016-31" parent_folder="Digitalic 16-17" id="file17862260" filename="assintel-report-mercato-it-italia-cresce-nel-2016-31">
<p> Assintel Report+: il mercato IT in Italia cresce nel 2016 del +3,1% </p>
<p> Presentato a Milano Assintel Report +, la piattaforma digitale dell’IT in Italia, con i dati e i trend del mercato, disponibile su web e app </p>
<p> Il mercato IT esce finalmente dalla crisi e cresce nel 2016 del +3,1%, trascinato dagli investimenti connessi con la Trasformazione Digitale. Questo è il primo e incoraggiante segnale che esce dall’ Assintel Report + che offre uno spaccato sul mercato e sui trend della domanda. </p>
<p> La combinazione tra effetti recessivi nell’IT esistente e investimenti in innovazione produce un risultato positivo per il 2016: la spesa IT complessiva nel mercato italiano, rispetto all’anno scorso, si attesta a fine 2016 a 25.474 milioni di euro. </p>
<p> Anche se l’economia italiana rimane ancorata a una situazione di stagnazione non risolvibile in tempi brevi e, sebbene sembri aggravarsi il rischio-Paese connesso alla fragilità del sistema bancario e a fattori come Brexit, così come al permanere di embarghi verso alcuni mercati di sbocco delle nostre imprese, sia i consumi sia gli investimenti stanno lentamente riposizionandosi in terreno positivo. Da due anni questa inversione di tendenza attiene anche all’IT e sono almeno due i fattori che la determinano: la ripresa, sia pure molto timida della spesa consumer, conseguenza diretta del diffondersi di un digital lifestyle anche nel nostro Paese, e l’impatto che i Digital Enabler hanno sui processi di digitalizzazione delle imprese, direttamente connessi alla Trasformazione Digitale. </p>
<p> Assintel Report, la nuova ricerca sul mercato IT dell’Associazione nazionale delle Imprese Ict e Digitali ideata e realizzata da Nextvalue, quest’anno ha ampliato il suo panel di ricerca, grazie a ben 1.000 a Chief Information Officer e Responsabili di Information Technology. Essi dichiarano di essere impegnati in una roadmap di Trasformazione Digitale destinata a creare valore per il business, attraverso i Digital Enabler, ovvero le iniziative di Cloud Computing, Mobile Enterprise, Cybersecurity, Big Data e Advanced Analytics, IoT, Software Defined Datacenter e Customer Journey; gli Innovation Accelerator, ovvero i progetti di Robotics, Additive Manufacturing e 3D Printing, Augmented Reality, Gamification e Blockchain; i Servizi IT-enabled, come System Availability, Resilience e Legacy Modernization. </p>
<p> Nel 2016, alcune priorità dell’IT rimangono invariate rispetto al 2015 – agilità (50%), semplificazione e standardizzazione (49%), allineamento dell’IT al Business (45%) – ma crescono, nella prospettiva 2017, gli elementi legati all’innovazione strategica dell’impresa attraverso l’uso della tecnologia. Tra i progetti prioritari dal panel di ricerca troviamo Customer Journey (36%), Big Data e Advanced Analytics (31%), Cloud Computing (26%), Mobile Enterprsie (26%) e Internet of Things (24%). Su quest’ultima, la nota è molto positiva: all’interno dei primi sei progetti di innovazione entra a pieno titolo l’Internet of Things, a conferma della graduale ascesa dell’IoT e dell’Industria 4.0, nell’ambito di progetti pilota in differenti funzioni aziendali. </p>
<p> Dopo 10 anni di successi, l’Assintel Report cambia format e diventa la piattaforma digitale dell’IT in Italia con il nuovo acronimo Assintel Report +, disponibile su web, app e in versione cartacea o pdf downloadable. </p>
<p> Assintel Report+: il mercato IT in Italia cresce nel 2016 del +3,1% - Ultima modifica: 2016-10-26T15:28:56+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/web/audiweb-22-4-milioni-gli-utenti-online-da-mobile-in-marzo-2016" parent_folder="Digitalic 16-17" id="file17862272" filename="audiweb-22-4-milioni-gli-utenti-online-da-mobile-in-marzo-2016">
<p> Audiweb: 22.4 milioni gli utenti online da mobile a marzo 2016 </p>
<p> 28.3 milioni di utenti unici nel mese e 21.4 milioni nel giorno medio: sono i numeri Audiweb della total digital audience in Italia a marzo 2016. </p>
<p> 28.3 milioni di utenti unici nel mese e 21.4 milioni nel giorno medio: sono questi i numeri Audiweb della total digital audience in Italia a marzo 2016. </p>
<p> Dai nuovi dati resi disponibili da Audiweb Database, nel mese di marzo 2016 sono stati 28.3 milioni gli italiani online che si sono collegati a internet dai device rilevati (PC, smartphone e/o tablet), complessivamente per 50 ore e 48 minuti in media per persona. Nel giorno medio sono stati 21.4 milioni gli italiani che si sono collegati almeno una volta a internet, dedicando alla navigazione circa 2 ore e 10 minuti in media. Gli utenti da dispositivi mobili (smartphone e/o tablet) sono stati 22.4 milioni nel mese, pari al 50,8% della popolazione italiana tra i 18 e i 74 anni, online complessivamente per circa 47 ore. Nel giorno medio sono stati 18.2 milioni gli utenti online tramite dispositivi mobili, collegati in media per 1 ora e 52 minuti per persona. </p>
<p> Nel giorno medio a marzo le donne hanno superato gli uomini online. Risultano, infatti, 10.6 milioni gli uomini online (il 39,2% degli uomini dai 2 anni in su) per 2 ore in media, contro 10.8 milioni di donne online (il 38,3% delle donne), collegate per 2 ore e 19 minuti. Tra le fasce più giovani della popolazione italiana, sono i 18-24enni (il 62,5%) gli utenti online che hanno dedicato più tempo alla navigazione, con 2 ore e 35 minuti online nel giorno medio, seguiti dai 25-34enni (il 61,4%), online per 2 ore e 31 minuti. </p>
<p> Più in dettaglio, analizzando i dati Audiweb della fruizione di internet dai diversi dispositivi rilevati, risulta che il 73,4% del tempo totale speso online deriva dai device mobili (smartphone e/o tablet). Le donne dedicano più tempo alla navigazione da mobile (il 78,8% del tempo totale trascorso online) e, ancora, così come i 18-24enni (l’86,2%) e i 25-34enni (l’80%). Anche la fascia d’età più matura della popolazione, gli over 55, iniziano a trascorrere online più tempo da mobile (il 57,8% del tempo totale). </p>
<p> Audiweb: 22.4 milioni gli utenti online da mobile a marzo 2016 - Ultima modifica: 2016-05-12T16:40:35+00:00 da Cecilia Cantadore </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/economia-digitale-italiana/creativity-day-2016" parent_folder="Digitalic 16-17" id="file17862273" filename="creativity-day-2016">
<p> Creativity Day: al via l’edizione 2016 </p>
<p> Giunto alla sedicesima edizione, il Creativity Day 2016 parte il 30 maggio e si snoderà su cinque tappe: Roma, Napoli, Torino, Milano e Reggio Emilia </p>
<p> Giunto alla sedicesima edizione, il Creativity Day 2016 si snoderà su cinque tappe, Roma, Napoli, Torino, Milano e Reggio Emilia e, come oramai da tradizione, darà l’occasione ai professionisti della creatività di ritrovarsi per ricevere nuovi stimoli, capire quelle che sono le nuove tendenze, fare networking e crescere insieme. Inside Training, società specializzata nella formazione nell’ambito del design, della tecnologia e dell’innovazione, ha annunciato che per questa edizione ci saranno alcune novità. A cominciare dai numeri, decisamente interessanti: 5 tappe, 80 speaker, sarà possibile seguire fino a 9 speech in una sola giornata per ottimizzare il proprio tempo e fare il pieno d’idee. </p>
<p> Si parte il 30 maggio da Roma per poi arrivare a Napoli il 23 giugno, a Torino il 29 giugno, a Milano il 27 settembre e, infine, a Reggio Emilia il 30 settembre, dove si concluderà questa nuova edizione di uno degli appuntamenti italiani di riferimento dedicati alla creatività digitale. </p>
<p> Creative leader, trendsetter, innovatori, guru e designer provenienti da diverse discipline saliranno sul palco di ciascuna delle diverse tappe per svelare ai partecipanti i segreti del loro successo, i loro metodi di lavoro e i processi creativi attraverso i quali sono riusciti a raggiungere i loro obiettivi e a divenire dei punti di riferimento nell’ambito della creatività digitale. </p>
<p> Tra gli ospiti che parteciperanno alla tappa romana si segnalano: Danielantonio Di Palma – Social Media Marketing Manager @ Blue Hive – con lo speech “Social media marketing e non solo” che racconterà com’è nato il progetto Ford Social Restaurant abbinato al TV show culinario MasterChef Italia; Simone Massoni – Visual artist @ Sketch This Out – con il suo “Typography: il progetto chicks&types”; Agnese Agrizzi – Presidente @ IdeaGinger – che illustrerà come sia possibile “Recuperare l’arte attraverso il crowdfunding” e Pasquale Diaferia, art director di fama internazionale, che coinvolgerà la platea con una Keynote non convenzionale sul “Creative writing”. </p>
<p> Tra i protagonisti della tappa di Napoli del Creativity Day si ricordano: Alessandro Galetto – General Manager @ Sketchin – che aprirà con una keynote sulla creatività e condurrà i partecipanti in un divertente viaggio alla scoperta di come si possa essere creativi anche all’interno di organizzazioni strutturate, Italo Sannino con l’intervento “From UI to UX”; Francesca Appi e Alessandra Calò, che parleranno di “Visual storytelling per il made in Italy”. Nel pomeriggio, invece, saranno affrontati temi maggiormente legati all’innovazione all’interno delle aziende: dall’ecommerce alla Digital trasformation fino alla Customer User Xperience. </p>
<p> Main sponsor del Creativity Day sarà anche quest’anno Adobe, la cui presenza fissa consentirà ai partecipanti di toccare con mano le ultime novità della multinazionale in ambito video e soprattutto in quello dell’UX design. </p>
<p> Creativity Day: al via l’edizione 2016 - Ultima modifica: 2016-05-10T20:30:59+00:00 da Cecilia Cantadore </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/digital-in-2017-dati-mobile" parent_folder="Digitalic 16-17" id="file17862275" filename="digital-in-2017-dati-mobile">
<p> Digital in 2017: più della metà della popolazione usa uno smartphone </p>
<p> Digital in 2017 Report: L’Italia è il 3° paese al mondo per penetrazione smartphone, con l’85% della popolazione che ne usa uno, dietro a Spagna e Singapore </p>
<p> Il report Digital in 2017, realizzato in collaborazione da We Are Social e Hootsuite, mostra come si comportano le persone, in tutto il mondo, in questo scenario digitale. Il 2016 è stato un anno di straordinaria crescita nell’utilizzo di Internet a livello globale, con un forte incremento di quasi tutti gli indicatori. </p>
<p> Indice dei contenuti </p>
<p> Digital in 2017 report </p>
<p> A livello globale, sono 3,77 miliardi gli utenti connessi (il 50% della popolazione mondiale); 2,80 miliardi di persone utilizzano i social media (il 37% del totale). Sono 4,92 miliardi gli utenti mobile, con una penetrazione del 66% e 2,56 miliardi quelli che accedono alle piattaforme social da mobile. </p>
<p> Digital in 2017 Italia </p>
<p> Anche gli italiani si connettono sempre di più: durante il 2016, il numero di persone che si sono collegate a Internet è cresciuto del 4% rispetto all’anno precedente (39,21 milioni), e dell’11% quello relativo all’uso dei social media (17% se osserviamo coloro che accedono a piattaforme social da dispositivi mobile – per un totale di 28 milioni, che corrisponde a una penetrazione del 47%). </p>
<p> Digital in 2017: aumenta il traffico mobile </p>
<p> Sempre più utenti si connettono usando i propri smartphone, come testimonia anche il volume di traffico Internet generato da diversi dispositivi: se la percentuale di chi naviga da un computer è scesa del 14%, sale quella di chi si connette da qualsiasi altro device (+44% dal proprio telefono, +8% da un tablet e +24% da altri dispositivi – come, ad esempio, console o smart TV). Social media, mobile, ma anche video: le persone fruiscono sempre di più di questo tipo di contenuti. </p>
<p> We are social 2017 Italia </p>
<p> Il 31% degli italiani dichiara di guardare video online almeno una volta al giorno. Il 2016 sarà anche ricordato come l’anno del messaging. In Italia tra le prime cinque piattaforme social, due sono di messaggistica (e una – Instagram – ha attivato una serie di funzionalità che favoriscono la condivisione di contenuti one-to-one, in forma privata); il 51% della popolazione online usa applicazioni di messaging dai propri dispositivi mobile. </p>
<p> Digital in 2017 pdf infografica </p>
<p> Digital in 2017: più della metà della popolazione usa uno smartphone - Ultima modifica: 2017-07-03T15:04:09+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/exclusive-networks-fortinet-distribution-partner-year-2016-area-emea" parent_folder="Digitalic 16-17" id="file17862250" filename="exclusive-networks-fortinet-distribution-partner-year-2016-area-emea">
<p> Exclusive Networks è “Fortinet Distribution Partner of the Year” 2016 </p>
<p> Il riconoscimento è attribuito a Exclusive Networks per la leadership nei servizi ai clienti, l’incremento del business e la competenza in ambito Security </p>
<p> Exclusive Networks è stata premiata da Fortinet come “Emea Distributor Partner of the Year” per il 2016. Il riconoscimento è stato annunciato in occasione della partner conference globale Fortinet Accelerate 2017, l’incontro annuale con più di 1300 top partner Fortinet provenienti da tutto il mondo. Gli Award Partner of the Year 2016 di Fortinet riconoscono le migliori prestazioni in tema di vendite, customer experience, collaborazione e marketing nel campo della cybersecurity da parte di distributori e reseller dell’azienda in tutto il mondo. Il riconoscimento va ad Exclusive Networks per il continuo impegno e investimento di risorse nella proposizione delle soluzioni Fortinet e per il supporto sempre puntuale e professionale sia verso Fortinet stessa che verso i partner rivenditori. Patrice Perche, Senior Executive Vice President, Worldwide sales and support, Fortinet “Siamo felici di aver attribuito ad Exclusive Networks il premio come Emea Distributor Partner of the Year. Exclusive Networks nel 2016 ha svolto un ruolo chiave nel fornire al mercato le migliori soluzioni di cybersecurity e ha dimostrato un’eccezionale capacità nell’indirizzare con successo le scelte dei clienti in materia di security. Ci congratuliamo per i risultati ottenuti e confidiamo che tutti i nostri partner continuino nei loro successi nel 2017”. Katia Serpelloni, Sales Director, Exclusive Networks Italia: “Ottenere il riconoscimento di uno dei nostri vendor strategici è un risultato eccellente. Questo premio testimonia il nostro impegno nello sviluppo di una proposta di valore ed evidenzia i nostri elementi distintivi: vendite, marketing, formazione e servizi di supporto tecnico”. Accelerate 2017 offre un’opportunità unica per i partner e i clienti di ottenere informazioni sul Security Fabric di Fortinet, fornire feedback diretto ai responsabili dell’azienda, imparare a massimizzare i programmi di enablement di Fortinet, ottenere e condividere best practice con i migliori esperti del panorama della cybersecurity. </p>
<p> Exclusive Networks è “Fortinet Distribution Partner of the Year” 2016 - Ultima modifica: 2017-01-16T11:45:24+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/tecnologia/giochi-mobile-fatturato-2016-49-miliardi" parent_folder="Digitalic 16-17" id="file17862248" filename="giochi-mobile-fatturato-2016-49-miliardi">
<p> I giochi mobile hanno generato più di 49 miliardi nel 2016 </p>
<p> Secondo un report di SuperData Research and Unity, il mercato dei giochi mobile ha generato $40,6 miliardi di fatturato ne 2016, con un incremento del 18%. </p>
<p> I giochi per cellulari sono un business non indifferente. Secondo un report di SuperData Research and Unity, il mercato dei giochi mobile ha generato $40,6 miliardi di fatturato l’anno scorso, con un incremento del 18 % se confrontato con quello del 2015. I giochi per cellulari sono ormai così popolari da rappresentare la metà di tutto il mercato globale dei giochi digitali. </p>
<p> Il mercato più fiorente di giochi mobile si trova in Asia, con i suoi $24.8 miliardi nel 2016. Gli Stati Uniti si sono classificati al secondo posto con $6.9 miliardi, seguiti da Europa con $5.7 miliardi. Gli utenti Android trascorrono in media 30 minuti al giorno sui giochi, dato in crescita del 9% rispetto alle statistiche dell’anno precedente. </p>
<p> Negli USA i giochi per mobile sono ben più popolari dei servizi di streaming. Gli americani trascorrono più tempo a giocare rispetto al guardare Netflix, YouTube e Hulu. Il report stima che gli utenti giochino in media per sei giorni a settimana, mentre chi guarda contenuti on line lo faccia solo per cinque. </p>
<p> I puzzle sono i più popolari tra gli utenti, il 58% ci gioca. Gli action game si aggirano sul 40%, mentre solo il 26% sceglie giochi di simulazione. In ogni caso, gli action game rappresentano la maggioranza tra i giochi che vengono installati sul dispositivo ovvero il 30%, contro il 14% dei puzzle. </p>
<p> Occorre anche citare che i giocatori Android rappresentano il 78% del mercato globale. In ogni caso gli USA sono l’unico paese al mondo in cui i giocatori iOS superano in numero i giocatori con un dispositivo Android. </p>
<p> I giochi mobile hanno generato più di 49 miliardi nel 2016 - Ultima modifica: 2017-02-06T18:14:44+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/computer/hardware/hpe-discover2016-accelerare-il-futuro" parent_folder="Digitalic 16-17" id="file17862267" filename="hpe-discover2016-accelerare-il-futuro">
<p> HPE Discover 2016: accelerare il futuro </p>
<p> Hewlett Packard Enterprise propone una strategia quadrimensionale dedicata alle imprese che necessitano un cambiamento rivoluzionario e imprescindibile se vogliono prosperare nella Idea Economy; devono trasformarsi in infrastrutture ibride, proteggendo l’azienda digitale, rafforzando il valore e l’organizzazione dei dati per garantire la produttività del lavoro. di Erica Maiorana “Esplorare nuovi mondi e opportunità, accelerando l’avvenire, per […] </p>
<p> Hewlett Packard Enterprise propone una strategia quadrimensionale dedicata alle imprese che necessitano un cambiamento rivoluzionario e imprescindibile se vogliono prosperare nella Idea Economy; devono trasformarsi in infrastrutture ibride, proteggendo l’azienda digitale, rafforzando il valore e l’organizzazione dei dati per garantire la produttività del lavoro. </p>
<p> di Erica Maiorana </p>
<p> “Esplorare nuovi mondi e opportunità, accelerando l’avvenire, per arrivare là dove nessun’altra compagnia è mai giunta prima” è così che Meg Withman, Presidente e Ceo di Hewlett-Packard Enterprise (HPE), facendo propria una citazione da Star Trek, introduce le più recenti evoluzioni di The Machine, presentate assieme a tante altre novità al Discover2016 tenutosi dal 6 al 9 Giugno a Las Vegas. Due anni fa è stato è stato svelato un progetto di ricerca avanguardistico e rivoluzionario chiamato The Machine, basato sul principio di reiventare il computing in modo provocatorio, “from the ground up”, ovvero, da cima a fondo. Il Memory Driven Computing soppianterà i processori, avvalendosi di una velocità accelerata nell’esecuzione delle operazioni che verranno implementate dalle fibre ottiche: una svolta nell’efficienza dei tempi di risposta in caso di criticità, nell’accrescimento della sicurezza e nella semplificazione. La macchina sarà in grado di imparare – Machine Learning – e quindi di rendere il patrimonio di dati in continua crescita: si prevedono 30 miliardi di dispositivi connessi entro fine decennio. Una risorsa proficua e un’autentica forma di conoscenza da far convergere negli ambiti più disparati di ogni tipo di infrastruttura. </p>
<p> Infrastrutture ibride e big data In ambito di IoT industriale e Digital Transformation è stata proposta da HPE l’ipotesi di un mondo nel quale nulla si rompe, dove è possibile prevedere ciò che sta per succedere, prevenire le criticità. Questa definizione potrebbe suscitare scetticismo, far pensare a qualcosa di artificiale e fantascientifico, ma attraverso le parole di Ric Lewis, SVP e GM di Converged Data Center Infrastructure per HPE, l’impatto si ridimensiona: “La più grande sfida è far utilizzare proficuamente l’IT. Non vogliamo solo vendere storage, ma fornire un’intelligence che sappia far convergere tutte le infrastrutture fra loro”. Lo studio dei dati e il loro utilizzo, attraverso strumenti predittivi, porterà a un accrescimento della qualità dei prodotti e dei volumi, per mezzo di una strategia personalizzata e una semplificazione delle informazioni. I dati dell’IoT, fruibili mentre sono in uso e non a seguito della comparsa di un problema. Sono infinite le applicazioni e tra le demo proposte abbiamo toccato con mano i prototipi di ottimizzazione dei consumi di carburante da parte delle compagnie aeree, la produzione di energia senza dispersioni, l’organizzazione dei trasporti e della logistica senza tempi di inattività e l’accrescimento delle possibilità nei processi di ricerca scientifica. Ognuno di noi è coinvolto direttamente in questa rivoluzione, basti pensare ai modelli di IoT urbani. La connessione favorirà la diffusione di dati utili per la gestione del traffico, dei parcheggi, dello smaltimento dei rifiuti e persino del coordinamento in caso di emergenze, per citare alcuni esempi. Automobili di concezione ibrida invieranno informazioni al Cloud il quale, a sua volta, invierà ad ogni veicolo connesso indicazioni sul miglior percorso da seguire, informazioni meteorologiche e – sulla base del principio Driven by Intelligence – la diagnostica di bordo potrebbe prevenire incidenti. </p>
<p> Parola d’ordine: velocità L’area espositiva Sand Expo di Las Vegas ha ospitato, inoltre, la Transformation Zone, dove i leader IT e partner HPE provenienti da tutto il mondo hanno esposto le tecnologie di accelerazione. Ogni business digitale richiede infrastrutture capaci di garantire versatilità e scalabilità, ma è solo attraverso la velocità che le idee possono essere distribuite e trasformate in valore. I Threat Map sono uno dei tanti esempi di Global Dashboard – monitoraggi in tempo reale, in flash – attraverso i quali avviene la campionatura di migliaia di dispositivi in un’unica schermata. Ogni forma di attività, inventario o minaccia viene mostrata da un pannello che si aggiorna automaticamente e che controlla la situazione di tutti i dispositivi hyper-converged connessi tra loro, ovunque al mondo, in funzione o spenti. L’idea è quella di rendere l’IT immediato come l’uso di uno smartphone e di poter accedere ai dati con un click, sgravando le imprese dai costi di gestione delle infrastrutture da parte di intermediari, ma anche riducendo gli attacchi e le minacce di cyber crime. Fluidità, semplificazione, portabilità e flessibilità diventano i dogmi dello storage dei Big Data che ora ha gettato le basi per diventare il mezzo della trasformazione ibrida. L’esperienza del cliente deve essere automatizzata, lo spostamento delle informazioni e l’utilizzo di queste deve essere reso il più semplice possibile. La trasformazione digitale, così come la Digital Disruption, vanno quindi oltre l’astrattismo, ipotesi o eventualità: sono parte imprescindibile di un cambiamento che sta rivoluzionando il mondo intero e si auspica possa “favorire le opportunità e l’attuazione delle decisioni umane, creando nuovi processi capaci di rivoluzionare il business stesso” conclude Antonio Neri, Executive Vice President e General Manager, HPE. </p>
<p> HPE Discover 2016: accelerare il futuro - Ultima modifica: 2016-06-21T10:00:23+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/tecnologia/i-16-flop-tecnologici-del-2016" parent_folder="Digitalic 16-17" id="file17862252" filename="i-16-flop-tecnologici-del-2016">
<p> I 16 Flop tecnologici del 2016 – le innovazioni che hanno deluso #TopTechFlops16 </p>
<p> Ecco la classifica dei peggiori Flop tecnologici del 2016. Sia chiaro, è stato un anno straordinario per l’innovazione, con qualche delusione. </p>
<p> Ecco la classifica dei peggiori Flop tecnologici del 2016. Sia chiaro, è stato un anno straordinario per l’innovazione. Ci sono stati passi da gigante e i progressi conseguiti nel corso del 2016 sono stati molto significativi. Abbiamo visto il primo drone ad effettuare una consegna commerciale e intere flotte di auto a guida autonoma, in particolare sulle le strade di Pittsburgh, di San Francisco e di Hong Kong. Il 2016 però non è stato magnanimo com alcuni prodotti tecnologici. Commenta sui social usando l’hashtag #TopTechFlops16 </p>
<p> I Flop tecnologici dell’anno </p>
<p> Ecco uno sguardo più da vicino ai 13 Flop Tecnologici del 2016, le tecnologie che hanno deluso, i prodotti che si sono rivelati non all’altezza e quelli che sono finiti troppo presto nel dimenticatoio. </p>
<p> 1. Samsung Galaxy Note 7 </p>
<p> L'”esplosivo” Samsung Galaxy Note 7 è stato probabilmente il più grande tra i flop tecnologici degli ultimi anni. Lo smartphone che prendeva fuoco per via di un difetto della batteria è stato un vero incubo per Samsung. Lo scorso ottobre la Samsung ha interrotto la produzione del dispositivo a seguito di lamentele e reclami, in particolare per le esplosioni del telefono. Ben 2 milioni e 500 mila telefoni sono stati richiamati poco dopo il lancio. Attualmente, se si ha un Note7 non lo si può nemmeno portare a bordo di un aereo. Secondo le stime di alcuni analisti il Note 7 comporterà la perdita di 9,5 miliardi di dollari in termini di vendite e 5 miliardi in profitti. Ma i problemi di Samsung non si sono limitati ad uno smartphone dalla riuscita sfortunata, anche 3 milioni di lavatrici sono state richiamate a causa di rischio di esplosione. </p>
<p> 2. Pebble </p>
<p> C’è stato un tempo in cui smartwatch coincideva con il nome Pebble, ma recentemente è stata venduta la divisione software alla società che si occupa di fitness tracking, la Fitbit. I prodotti Fitbit disporranno così di una tecnologia moderna e avanzata. L’accordo, costato circa 40 milioni di dollari, non include però l’hardware di Pebble, sebbene non sembra che la società voglia produrre nuovi wearable. Sembrerebbe che Pebble stia spingendo la propria produzione verso Pebble Time 2 un orologio lanciato da poco su Kickstarter. Pebble ai suoi esordi aveva riscosso un notevole successo, prima ancora che iniziassero le produzioni di wearable sia Apple che Samsung, oggi è trai i flop tecnologici. </p>
<p> 3. Vine </p>
<p> Vi abbiamo raccontato questa notizia ad ottobre, quando Twitter ha dato l’annuncio della chiusura del servizio di micro-video Vine, scelta che aveva scontentato moltissimi utenti. Ma recenti voci porterebbero a credere che ci sia la speranza di una risurrezione del servizio, magari l’anno prossimo non sarà tra Flop tecnologici ma nei top, chissà. Vine ha subito un rebranding diventando Vine Camera e consentendo agli utenti di scattare foto e video brevi che possano essere salvati oppure condivisi via Twitter. Le funzionalità come la chat integrata, i like e i commenti non verranno più resi disponibili nella prossima versione della app. Peccato. </p>
<p> 4. GoPro Karma drone </p>
<p> Era uno dei prodotti più attesi dell’anno, il famigerato Karma Drone di GoPro. All’annuncio è stato un successo: per 1.100 dollari si mettevano le mani su un drone e insieme una GimBall, per girare immagini stabilizzate. Purtroppo dopo le prime vendite si sono moltiplicati i video degli utenti che documentavano il drone che perdeva potenza e cadeva mentre era in volo. Dopo appena due settimane dal lancio GoPro ha richiamato il drone, il primo Flop tecnologico per una azienda che da sempre ha innovato in maniera rivoluzionaria. </p>
<p> 5. Il jack per cuffie dell’iPhone </p>
<p> Apple ha eliminato definitivamente il jack nel mese di settembre favorendo le cuffie senza fili. La mossa, che ha sconvolto alcuni dei suoi utenti più fedeli, ha costretto gli utenti del nuovo iPhone 7 ad usare un dongle o a investire in cuffie senza fili, come gli AirPod prodotti da Apple stessa. Il concetto di cuffie wireless potrebbe richiedere tempo prima dell’adozione di massa di questa rivoluzione. Ma di certo, tra qualche anno, ci sembrerà strano aver trascorso anni ad indossare cavi che ci penzolavano dalle orecchie. </p>
<p> 6. Yahoo! </p>
<p> I dati di 5 milioni rubati. Il famoso sito Yahoo ha subito quello che probabilmente è il più grande furto di dati di tutti i tempi. Secondo Yahoo si è trattato di un attacco finanziato da uno Stato nemico. I Cyber criminali sono entrati in possesso dei nomi reali degli utenti, date di nascita, email numeri telefonici. Un bel guaio anche perché la rivelazione è arrivata nel bel mezzo della vendita di Yahoo a Verizon (poi conclusa per 4,8 miliardi di dollari). </p>
<p> 7. Aggiornamento Windows 10 </p>
<p> Windows 10 è stata una grande scommessa per Microsoft, il sistema operativo del rilancio. Non poteva fallire. I numeri hanno dato ragione al gigante di Redmond con milioni di installazioni e aggiornamenti, ottenuti però con una politica molto aggressiva, che quasi obbligava gli utenti all’aggiornamento, creando messaggi e avvisi considerati da molti (come l’influente rivista PcMag.com) troppo aggressivi e al limite dell’ingannevole. È stato poi lo stesso Chris Capossela Chief Marketing Officer di Microsoft ad ammettere, durante un Windows Weekly broadcast, che Redmond ha commessi alcuni errori con Windows 10 tra cui “getting too aggressive in pushing out the Windows 10 free upgrade”. </p>
<p> 8. Videoregistratori </p>
<p> L’ultimo produttore di videoregistratori, la società giapponese Funai Electric, ha interrotto la produzione I videoregistratori lo scorso luglio. Ai tempi d’oro la società riuscì a vedere 15 milioni di VCR in un anno, numeri che sono precipitati in concomitanza dell’avvento del DVD, del Blu-Ray e con i servizi di streaming. Eppure, solo l’anno scorso, Funai Electric ha venduto 750.000 dispositivi a cassetta. Considerando che il primo videoregistratore venne proposto al mercato nel 1960, 50 anni di produzione sono un traguardo considerevole per uno strumento tecnologico. </p>
<p> 9. Hoverboard </p>
<p> Gli Hoverboard sono stati il regalo di Natale più gettonato del 2015, ma quest’anno le vendite non sono state altrettanto soddisfacenti, tanto che sono entrati tra i i i peggiori flop tecnologici del 2016. </p>
<p> Si sono verificati alcuni casi di esplosione del dispositivo, ragion per cui la Commissione di Pubblica Sicurezza Americana ha giudicato come “non sicuri” gli hoverboard. I retailer li hanno tolti dagli scaffali dei negozi, gli organi dei trasporti hanno proibito che salissero a bordo di treni e autobus e infine più di 500.000 hoverboard sono state richiamati per difetti di fabbrica. Gli incidenti sembrerebbero essere imputabili alle batterie a ioni di litio, le stesse del Galaxy Note 7 di Samsung. Sebbene gli hoverboard abbiano visto una sorta di ripresa nel corso della fine del 2016, alcuni produttori si sono impegnati ad accrescere le misure di sicurezza nella speranza di un ritorno alle vendite. </p>
<p> 10. Microsoft Sunrise </p>
<p> Microsoft ha acquisito la app calendario, conosciuta per e funzionalità social e il design in modalità sleep, nell’Ottobre del 2015. Ma a distanza di un anno, Sunrise è stata chiusa e le sue caratteristiche sono state incorporate ad Outlook. La nuova integrazione rende più semplice l’organizzazione di appuntamenti e chiamate Skype direttamente da Outlook. </p>
<p> 11. Facebook Paper </p>
<p> L’applicazione Paper di Facebook, lanciata nel 2014, ha significato un approccio unico e ben progettato per mostrare insieme sia articoli che aggiornamenti di stato nel proprio news feed. Alcuni l’avevano definita come “il futuro del leggere le notizie”, ma l’app ha fallito nel consolidare un numero sostanzioso di utenti, chiudendo i battenti lo scorso 29 Luglio. Paper era ben nota per la funzionalità di articoli istantanei, i quali consentivano agli utenti di cercare e salvare articoli provenienti dai media più popolari e di scaricarli nel proprio telefono. Paper era anche un modo apparentemente immediato per controllare i messaggi e la timeline di Facebook senza passare di applicazione in applicazione. </p>
<p> 12. Monitor Apple </p>
<p> La scorsa estate, Apple ha eliminato l’unico monitor standalone che rimaneva nella gamma di prodotti Apple. Lo adoravano i designer di grafica, chi gioca e chiunque avesse bisogno di connettere un computer Mac ad un monitor ben più grande. Considerando che non ha subito aggiornamenti dal 2011, la notizia non stupisce affatto. Apple ha però siglato un accordo con LG per offrire un’alternativa conveniente per display a 4K e 5K. </p>
<p> 13. Google Picasa </p>
<p> Lo scorso marzo Google ha chiuso l’applicazione di condivisone e storage di immagini Picasa. Google Photo ha debuttato l’anno scorso, ragion per cui era abbastanza insensate portare avanti due progetti simili. Google Photo è un prodotto decisamente superiore, ed è per questo che ha avuto la meglio. Picasa era riuscita a attrarre molti utenti, in quanto consentiva di gestire e di organizzare le foto digitali già in epoca precedente alle fotocamere degli smartphone. La decisione ha sollevato del malcontento, ma Google ha fatto in modo che la transizione da Picasa a Photo fosse facile e veloce. Ad esempio, le foto esistenti così come gli album esistenti sono ancora accessibili loggandosi in Google Photo. </p>
<p> 14. Motorola </p>
<p> Lenovo ha fatto fuori il nome Motorola agli inizi del 2016, soppiantandolo con “Moto by Lenovo” e unendo così i due brand. Motorola, la società che ha dato vita ai primi walkie-talkie e al primo telefono cellulare per consumer, ha trascorso gli ultimi anni in modo burrascoso. Venduta e acquistata due volte dal 2012 strinse il primo accordo con Google per 12.5 miliardi di dollari, introducendo il gigante della tecnologia nel business degli hardware. Le vendite del Moto X smartphone furono fiacche e Google decise così di vendere la società a Lenovo, deprezzandola a 2.9 miliardi di dollari. Attualmente la lineup di Moto include smartphone, wearable e headset Bluetooth. </p>
<p> 15. Ara di Google </p>
<p> Sebbene il telefono modulare Ara di Google fosse atteso per l’autunno, la società ha deciso di non immetterlo più sul mercato. Il team sperimentale di Google dal nome ATAP ha trascorso più di tre anni a sviluppare un concetto innovativo che avrebbe consentito alle persone di progettare il proprio smartphone sulla base delle proprie necessità. Utilizzando dei piccoli mattoncini, che ricordano dei Lego, i pezzi potevano essere scambiati, rimossi o persino collegati a piacere. Il progetto Ara si è rivelato dai costi esorbitanti e si è scontrato contro tutta una serie di questioni tecniche che ne inibivano l’adozione nel mass market. </p>
<p> 16. BlackBerry </p>
<p> Conosciamo tutti BlackBerry per i cellulari, ma dovremo rassegnarci a dire addio a questi prodotti. La società ha annunciato lo scorso Settembre che si appoggerà a partner esterni per la produzione di telefoni che ricorderanno comunque lo stile BlackBerry. La società continuerà a concentrare i propri sforzi sullo sviluppo di software. Prima dell’arrivo degli iPhone, i dispositivi BlackBerry rappresentavano un prodotto cult utilizzato praticamente da chiunque, con una diffusione capillare nelle aziende. </p>
<p> I 16 Flop tecnologici del 2016 – le innovazioni che hanno deluso #TopTechFlops16 - Ultima modifica: 2016-12-29T11:04:50+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/tecnologia/ibm-businessconnect-2016-iot-cognitive-computing-e-analytics" parent_folder="Digitalic 16-17" id="file17862262" filename="ibm-businessconnect-2016-iot-cognitive-computing-e-analytics">
<p> IBM BusinessConnect 2016: un investimento di $3 miliardi per integrare Intelligenza Artificiale con Internet delle Cose (IoT) </p>
<p> In occasione di IBM BusinessConnect 2016, presso La Permanente a Milano, Deon Newman, Vice President Marketing IBM Watson IoT, Stefano Rebattoni, General Manager Global Technology Services IBM Italia e relatori di rilievohanno mostrato una serie di applicazioni pratiche di utilizzo della tecnologia Watson in ambito IoT, sia per uso privato che professionale e industriale. </p>
<p> di George Giurickovic </p>
<p> Il Cognitive Computing nell’IoT ormai va dai droni commerciali alle stanze ospedaliere cognitive, passando per la sveglia di casa e per i robot come Pepper, capaci di conversare con naturalezza linguistica e manifestare simulazioni “empatiche”. Un aspetto particolarmente interessante per tutti i settori, non ultimo il marketing, è che nei prossimi anni l’Internet delle Cose diventerà la principale fonte di dati sul pianeta, grazie ai milioni di sensori installati ovunque, dalle macchine industriali ai dispositivi mobili personali. È proprio nel mare dei Big Data che l’apprendimento automatico di Watson risulta interessante, perché permette l’analisi dei dati e li rende effettivamente utilizzabili. In tal scenario, IBM ha creato un’unità specifica, l’IBM Watson IoT, che fornisce una piattaforma globale di sviluppo basata su cloud con funzionalità cognitive, analitiche e sicurezza integrata, fattore più che mai importante visti anche i recenti attacchi informatici DDoS tramite IoT. La scelta di investire in questo campo risulta chiara, stimata con un valore economico di 11 trilioni di dollari entro il 2025. Per intuire l’impatto economico delle applicazioni pratiche del Cognitive Computing, unito a dispositivi connessi e Big Data, possiamo pensare a macchine industriali che siano in grado di prevedere il momento del loro malfunzionamento, sistemi di sicurezza che facilitano la prevenzione del crimine, assistenti robot, ma anche elettrodomestici che chiamano la manutenzione e automobili che analizzano lo stile di guida: meccanismi volti ad incrementare l’efficienza operativa e migliorare il Crm. Durante l’evento IBM BusinessConnect 2016 dello scorso 18 ottobre sono stati premiati anche i vincitori di un hackathon tenutosi a Napoli e dedicato allo IoT: quanto realizzato, tramite la piattaforma online BlueMix, rappresenta qualcosa di più delle capacità di un abile gruppo di ragazzi. L’accesso a sistemi come Watson e il know-how su IoT e Big Data valicano i confini dei “macro-laboratori” per divenire strumenti diffusi di creazione di sistemi che impattano su tutte le sfere della quotidianità. Come sottolineato da Rebattoni, siamo forse di fronte ad un mutamento industriale radicale e solo chi sarà capace di adattarsi e giovarne entro i prossimi anni ne uscirà protagonista. </p>
<p> Stefano Rebattoni - General Manager Global Technology Services IBM Italia </p>
<p> Deon Newman - Vice President Marketing IBM Watson IoT </p>
<p> IoT, cognitive computing e analytics a IBM BusinessConnect 2016 - Ultima modifica: 2016-10-24T11:27:49+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/web/internet-trends-report-2016-10-cose-da-sapere" parent_folder="Digitalic 16-17" id="file17862268" filename="internet-trends-report-2016-10-cose-da-sapere">
<p> Internet Trends Report 2016: 10 cose da sapere </p>
<p> L’Internet Trends Reports di Mary Meeker è una delle ricerche più attese dalla comunità hi-tech. Un’analisi attenta, supportata da una solida base di dati. L’Internet Trends report 2016 è stato presentato in occasione dell’annuale Code Conference di ReCode, con un grande cambiamento: dalle solite 25 slides si è passati a 213. Evidentemente siamo nell’era dei […] </p>
<p> L’Internet Trends Reports di Mary Meeker è una delle ricerche più attese dalla comunità hi-tech. Un’analisi attenta, supportata da una solida base di dati. L’Internet Trends report 2016 è stato presentato in occasione dell’annuale Code Conference di ReCode, con un grande cambiamento: dalle solite 25 slides si è passati a 213. Evidentemente siamo nell’era dei dati e i cambiamenti avvenuti in appena un anno dall’ultimo report, sono stati moltissimi. Da questo mare di informazioni emergono 10 trend importanti da conoscere. </p>
<p> 1) Gli utenti di Internet del mondo sono arrivati a 3 miliardi (+9%) e rappresentano il 42% della popolazione mondiale e l’India (+40%) ha superato gli Stati Uniti al secondo posto nella classifica delle nazioni con il maggior numero utenti (al primo rimane stabilmente la Cina) </p>
<p> 2) La crescita degli utenti Internet è costante, anche se la vendita di smartphone rallenta nella crescita (da +28% a +10%) </p>
<p> 3) Le interfacce a riconoscimento vocale hanno dimostrato di essere più efficienti, rispetto ai tradizionali sistemi basati sulla digitazione e stanno crescendo velocemente diventando il nuovo paradigma dell’interazione uomo-macchina. Entro 5 anni il 50% delle ricerche su Internet verrà fatto attraverso la voce o per immagini. </p>
<p> 4) L’home screen degli smartphone è per molti la porta di ingresso su Internet, con le evoluzione delle app di messaging per la prima volta questo potrebbe cambiare. Le nuove piattaforme di messaging intelligenti e supportate dell’Intelligenza Artificiale potranno diventare il nostro nuovo “home screen”. </p>
<p> 5) La pubblicità su Internet continua ad aumentare, soprattutto su mobile, ma divento più diffusi e precisi i sistemai di ad-blocking e questo sta favorendo la nascita di nuovi e più creativi formati pubblicitari. </p>
<p> 6) La condivisione di video e immagini continua ad aumentare, lo storytelling è l’attività più diffusa su Internet a cui contribuiscono tutti: utenti e brand. </p>
<p> 7) Le piattaforme di messaging si sono evolute: da semplici strumenti per inviare un testo oggi sono degli strumenti di business utilizzate da molte aziende. </p>
<p> 8) Il settore dei trasporti è quello che più di ogni altro sta subendo una trasformazione profonda: le auto computerizzate e a guida autonoma cambiano il concetto di mobilità fino ad ora diffuso. </p>
<p> 9) La Cina mantiene saldo il suo primato su Internet che anzi diventa più forte grazie alla continua innovazione nei settori dell’ecommerce, del messaging, dei viaggi e dei trasporti on demand. </p>
<p> 10) La proliferazione di dati generati da una moltitudine di dispositivi sta creando opportunità di business inimmaginabili, ma anche grandi preoccupazioni per la privacy. </p>
<p> Qui trovate le 213 slides al completo, tutto il Report Internet Trends </p>
<p> 2016 Internet Trends Report from Kleiner Perkins Caufield & Byers </p>
<p> Internet Trends Report 2016: 10 cose da sapere - Ultima modifica: 2016-06-03T07:57:15+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/le-10-acquisizioni-hi-tech-piu-importanti-del-2016" parent_folder="Digitalic 16-17" id="file17862253" filename="le-10-acquisizioni-hi-tech-piu-importanti-del-2016">
<p> Le 10 acquisizioni hi-tech più importanti del 2016 </p>
<p> Le 10 acquisizioni in ambito tecnologico che ci hanno riservato delle sorprese in questo 2016, ci hanno stupiti e incuriositi. </p>
<p> Tante le acquisizione tecnologiche de 2016, che non è stato di certo un anno semplice. In ambito tecnologico ci ha riservato delle sorprese, in particolare, con le acquisizioni societarie che ci hanno stupiti. </p>
<p> Indice dei contenuti </p>
<p> Le 10 acquisizioni del 2016 </p>
<p> L’obiettivo di qualsiasi startup è quello di trovare una via di uscita a seguito della fase della raccolta fondi iniziale, e le strategie vanno verso due direzioni: IPO oppure essere acquisite. Vi è, naturalmente, sempre la terza opzione che è quella del fallire del tutto, ma questo è sicuramente il percorso meno desiderabile. Le 10 acquisizioni possono dirci molto sulla stato di salute delle startup. Ciò che spicca quest’anno è stato l’interesse da parte del mondo aziendale verso le giovani aziende tecnologiche, una tendenza che è sempre più in aumento. Ecco le 10 acquisizioni più importanti del 2016. Si tratta di offerte di alto profilo, quelle con cartellini dei prezzi da capogiro e quelle che hanno visto una copertura maggiore. </p>
<p> Fitbit ha voluto Pebble </p>
<p> Pebble è stata una storia di successo iniziata via Kickstarter, che ha proposto a mondo dei wearable di massa. Con la crescita competitiva in questo ambito (persino Snapchat si è buttata nella mischia con gli Spectacle), Fitbit sembrava rappresentare una minaccia, fino a quando non ha pensato di acquisire Pebble per $40 milioni, risolvendo il problema della competitività diretta. </p>
<p> Mattel ha rilevato Sproutling </p>
<p> Mattel, la multinazionale produttrice di giocattoli fondata nel 1945, è ciò che di più lontano esista da una startup. A tale proposito la Mattel ha pensato bene di pensare ad una linea di prodotti che strizzano l’occhio al futuro. Ha acquisito Sproutling, orientata verso wearable per la sanità e prima, al fine di dare un maggiore impatto tecnologico ai prodotti dedicati all’apprendimento. </p>
<p> Samsung si connette ad Harman </p>
<p> Samsung, il gigante dell’elettronica e dei dispositivi mobili, ha acquisito la società automobilistica e di audio Harman per una somma pari a $8 miliardi attorno a fine 2016. L’acquisizione è una delle più ingenti in termini di prezzo e Samsung punta alle macchine connesse grazie a questa transazione. </p>
<p> E Yahoo!? </p>
<p> Yahoo! Ha combattuto duramente a causa delle entrate in continuo calo; Verizon ha iniziato a puntare ad un accordo per acquistare la società per $ 4.4 miliardi di dollari. L’acquisizione potrebbe mantenere intatta Yahoo! come marchio, ma la farebbe fuori come società indipendente. Recenti speculazioni fanno intendere che l’accordo potrebbe diventare un nulla di fatto. </p>
<p> Walmart decolla con Jet Ecco un altro esempio di gigante tradizionale che compra un’azienda tecnologica. Walmart cercano di posizionarsi per contrastare la perdita di terreno dovuta alla crescita esponenziale di Amazon, e prendere piede nel commercio elettronico. </p>
<p> Microsoft e LinkedIn </p>
<p> Una trattativa storica, almeno per due ragioni. La prima è che LinkedIn è il primo tra i grandi social media a essere stato acquisito da una società tecnologica della vecchia guardia. La seconda è che si tratta della più grande acquisizione di sempre da parte di Microsoft e possiamo ritenere che ci siano grani novità per il prossimo anno. </p>
<p> Tesla si ricarica con Solar City </p>
<p> Questo accordo si distingue per la sua efficacia. Elon Musk ha acquistato una società che ha aiutato a crescere sin dal suo inizio attraverso la società che possiede. Oltre a questo, una simile stranezza di sviluppo del business è anche un passo importante verso i progetti di Tesla di Musk: diventare una società di energia rinnovabile con un’offerta interna completa di tetti solari alimentati, automobili e batterie per la casa. </p>
<p> Snapchat si prende Bitstrips </p>
<p> Ve lo ricordate Bitstrips? O meglio, ve le ricordate le vignette costruite su misura con le quali Facebook veniva letteralmente intasato di strisce di fumetto? Ecco, i nostalgici potranno rifarsi presto perché ci sono delle buone notizie. Snapchat ha acquistato Bitstrips lo scorso Marzo e ha reso il sistema una serie di “bitmoji’. Snapchat ha sborsato $100 milioni. </p>
<p> Uber si accaparra OTTO </p>
<p> Uber ha acquistato la società che si occupa di tecnologia auto-guida OTTO, lo scorso agosto. L’accordo è significativo anche perché colloca Uber sempre più vicina alla realizzazione della sua strategia di servizi autonomi. Tuttavia, sembra che ci potrebbero essere più ostacoli del previsto, che andranno chiariti nel 2017. </p>
<p> Le 10 acquisizioni hi-tech più importanti del 2016 - Ultima modifica: 2016-12-26T15:09:49+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/le-10-app-piu-scaricate-iphone-nel-2016-dati-ufficiali-apple" parent_folder="Digitalic 16-17" id="file17862256" filename="le-10-app-piu-scaricate-iphone-nel-2016-dati-ufficiali-apple">
<p> Le 10 app più scaricate per iPhone nel 2016 (dati ufficiali Apple) </p>
<p> Quelle che vi presentiamo sono le app più scaricate per iPhone tra applicazioni gratuite e a pagamento, secondo i dati ufficiali di Apple. </p>
<p> Quelle che vi presentiamo sono le 10 app più scaricate per iPhone tra applicazioni gratuite e a pagamento, secondo i dati ufficiali di Apple. Delle due milioni di applicazioni che attualmente popolano l’App Store, Apple ne ha individuate 20 che hanno dimostrato di essere le più popolari del 2016. </p>
<p> La società della Mela ha appena pubblicato la sua classifica annuale delle app più scaricate dell’anno, che comprendono una classifica delle Top 10 per quelle gratuite e la Top 10 di quelle a pagamento, che hanno dominato in modo indiscusso l’App Store quest’anno. L’applicazione gratuita per iPhone più scaricata nel 2016 è Snapchat, che è balzata dalla posizione numero cinque nella lista dello scorso anno e sta sostituendo Trivia Crack che era detentrice del primo posto. </p>
<p> Facebook Messenger è rimasta la seconda applicazione più scaricata, mentre PokémonGo si è accaparrata la medaglia di bronzo, sostituendo Dubsmash che era terza nel 2015. Sia Snapchat che Facebook Messenger hanno visto cambiamenti significativi e aggiornamenti durante tutto l’arco dell’anno. </p>
<p> Snap Inc. ha appena rilasciato gli Spectacles, occhiali smart con fotocamera che si connettono al telefono per inviare in prima persona immagini e video. La società ha aggiunto nuovi filtri, adesivi 3D e numerosi altri aggiornamenti a Snapchat anche quest’anno. Facebook Messenger, nel frattempo, ha visto il lancio di chatbot e integrazioni con altre applicazioni di terze parti oltre che i giochi, sempre nel 2016. Pokémon Go è diventato rapidamente un grande successo dopo il lancio avvenuto lo scorso luglio, diventando più grande di Tinder e superando numero di utenti attivi quotidiani di Twitter e già dopo soli pochi giorni dopo il lancio. Heads Up! e Minecraft Pocket Edition rimangono tra le più popolari applicazioni a pagamento dell’anno. Ma ecco soddisfatta la curiosità di chi volesse dare un’occhiata alle due classifiche delle app più scaricate gratuite e a pagamento per iPhone nel 2016. </p>
<p> Le 10 app più scaricate per iPhone nel 2016 (dati ufficiali Apple) - Ultima modifica: 2016-12-07T12:25:27+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/le-8-innovazioni-di-sicurezza-piu-importanti-dellanno" parent_folder="Digitalic 16-17" id="file17862263" filename="le-8-innovazioni-di-sicurezza-piu-importanti-dellanno">
<p> Sicurezza: Le 8 innovazioni più importanti del 2016 </p>
<p> Droni, sensori antifumo, micro scanner inviolabile, trimarani senza equipaggio: ecco 8 innovazioni tra le più importanti in ambito sicurezza di quest’anno </p>
<p> Ecco 8 innovazioni tra le più importanti in ambito sicurezza di quest’anno </p>
<p> 1. Skywall 100 di Openworks Engineering: il fucile che abbatte i droni La maggior parte dei droni registrati presso il Dipartimento dei Trasporti statunitense (che sono circa mezzo milione di unità) sono innocui. Poi ci sono anche quelli che lanciano fiamme che fanno da star su YouTube. Lo SkyWall 100, che si monta a spalla, è stato fornito in dotazione alle forze armate per abbattere i velivoli malevoli armati. Il fucile, che utilizza un software che mira automaticamente al bersaglio e riesce a tenerlo sotto tiro fino ad una distanza di 100 metri, può colpire con tre tipi di proiettili a rete: uno che cattura il drone, uno con un paracadute che lo porta a terra e l’ultimo che va a neutralizzare l’elettronica del mezzo. Riesce a catturare droni che viaggiano ad una velocità di quasi 40kmh e pesa tre chili (esattamente il doppio rispetto al Phantom 4 di DJI). In una recente demo destinata all’Esercito americano, lo SkyWall ha colpito 10 bersagli ogni 11. Disponibile soltanto a scopo militare. </p>
<p> 2. K3 di Knightscope: il robot poliziotto Guardie robotiche pattugliano già da tempo le aree che si svuotano durante la notte, individuando qualsiasi movimento all’interno di un ambiente. Un vigilantes vero e proprio già in servizio nei centri commerciali di Palo Alto, in California. Il K3 è alto circa 1 metro e 30, utilizza dei sistemi di telerilevamento multipli (la stessa gamma di laser utilizzata nelle automobili a guida autonoma) e altri sensori attraverso i quali esegue una mappatura delle aree tenute sotto stretta osservazione, come centri commerciali, uffici e server farm. A breve questo robot, che ci ricorda l’R2D2 di Star Wars, costruito appositamente per compiti inerenti alla sicurezza e al controllo, sarà in grado di eseguire il riconoscimento facciale sulla base di un database di soggetti specifici. Al momento, in America, è possibile noleggiarlo per circa 7 dollari all’ora. </p>
<p> 3. Sensor-1 di Metasensor: sensore di movimento portatile Molti dei sistemi in grado di rintracciare un oggetto si rendono utili a trovare quello che abbiamo già perso. Il Sensor-1 avvisa nel momento in cui si sta per perdere qualcosa. Dotato di accelerometro, giroscopio e magnetometro, il dispositivo – grande come una monetina da un quarto di dollaro – ci avvisa se i nostri gagdet preferiti si muovono. Collegato al telefono via Bluetooth, il tracker avvisa in caso di movimenti sospetti attorno ai nostri dispositivi temporaneamente incustoditi. Costa 79 dollari. </p>
<p> 4. Scott Sight di Scott Safety: Firefighter Super Vision I vigili del fuoco, a partire dagli Anni ’90, hanno dovuto utilizzare delle videocamere palmari in missione negli edifici a fuoco. Scott Sight ha spostato la fotocamera dalla mano ad un display all’interno di una maschera faciale, lasciando le mani libere agli operatori di primo soccorso, accrescendo la loro stessa sicurezza e quella di chi deve essere soccorso. Costa 1.875 dollari. </p>
<p> 5. Smart Battery di Roost: Non è soltanto una batteria I rilevatori di fumo fuori uso hanno causato 900 morti – a seguito di incendi – nel 2015. La Roost ha realizzato una batteria abilitata al Wi-Fi da 9-volt che avvisa nel momento in cui si sta per scaricare. Se collegata ad un sensore di fumo, anche di vecchia generazione, invia un alert alla app installata nel proprio smartphone. È in grado di funzionare anche su molti altri oggetti. Costa circa 35 dollari. </p>
<p> 6. Symbiote Defense di Red Balloon: l’Anti-virus universale Più gadget vengono messi on line, maggiori saranno le vie che mettiamo a disposizione degli hacker per violare i nostri dati. Il software Symbiote Defense protegge qualsiasi oggetto o dispositivo, dalle stampanti all’automobile – a prescindere dal loro sistema operativo. Il programma individua le attività malevoli e rimuove le minacce in continuazione. Sviluppato con il supporto di DARPA e Homeland Security, Symbiote ha debuttato sulle stampanti HP lo scorso autunno, ma sono in molti tra i nuovi dispositivi che lo avranno presto in dotazione. </p>
<p> 7. Sea Hunter di DARPA e Office of Naval Research: il primo trimarano militare senza equipaggio La nave da guerra Sea Hunter è grande abbastanza per contenere un equipaggio, ma in realtà non ne ha bisogno. Si tratta della prima nave destinata alle forze armate che è stata progettata per navigare alla ricerca di sottomarini. Un compito decisamente impegnativo per qualsiasi nave con marinai specializzati. L’algoritmo di Sea Hunter è in grado di evitare le collisioni con altri mezzi navali. Nel naso in cui la fase di test (della durata di tre anni) confermasse le aspettative e conseguisse tutti gli obiettivi prefissati, la Marina potrebbe scegliere di sviluppare delle navi-drone in grado di svolgere altri compiti come la disattivazione di mine inesplose. </p>
<p> 8. Snapdragon Sense ID di Qualcomm: il micro scanner inviolabile Gli hacker hanno dimostrato più volte di essere in grado di ingannare gli scanner biometrici comuni attraverso delle false impronte digitali. Il sensore SenseID, invece, gli ha complicato la vita e ha reso questo tipo di violazioni pressoché impossibili. La scansione dell’impronta avviene in profondità attraverso gli ultrasuoni che tracciano una mappa accurata in 3D di qualsiasi angolo, fessura e poro del nostro dito. </p>
<p> Sicurezza: Le 8 innovazioni più importanti del 2016 - Ultima modifica: 2016-10-21T08:38:37+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/malware-finanziari-225-nel-q4-del-2016-secondo-kaspersky-lab" parent_folder="Digitalic 16-17" id="file17862251" filename="malware-finanziari-225-nel-q4-del-2016-secondo-kaspersky-lab">
<p> Malware finanziari: +22,5% nel Q4 del 2016 secondo Kaspersky Lab </p>
<p> Indagine Kaspersky Lab: nel Q4 del 2016 il numero di utenti attaccati da malware finanziari è salito a 319.000, aumentato del 22,5% rispetto al 2015 </p>
<p> È stato rilevato un aumento nel numero di attacchi malware finanziari durante il Black Friday, il Cyber Monday e il periodo natalizio. Le festività sono particolarmente attraenti non solo per i commercianti che registrano un aumento delle vendite e per clienti in cerca delle migliori offerte, ma anche per i cyber criminali che sono sempre alla ricerca di nuove opportunità, in particolare in un momento dell’anno in cui aumentano gli utenti che effettuano acquisti online. </p>
<p> Alla fine del 2016, i ricercatori di Kaspersky Lab hanno condotto un’indagine retrospettiva sul panorama delle minacce durante il quarto trimestre del 2014 e del 2015. La principale scoperta di questa analisi è che i cyber criminali stanno cercando di concentrare le loro campagne nocive in giorni specifici. L’analisi relativa a questo periodo nel 2016 ha confermato il trend dello scorso anno. Le tecnologie di protezione di Kaspersky Lab hanno infatti rilevato un aumento del 22,49% degli utenti attaccati rispetto al 2015. Questo significa che, dopo un calo registrato nel 2014, i cyber criminali stanno nuovamente investendo nello sviluppo di malware capaci di rubare dati finanziari, come le informazioni sulle carte di credito e le credenziali per l’online banking. </p>
<p> La dinamica degli attacchi condotti a novembre 2016 indica che per i cyber criminali il Cyber Monday è stato il giorno più interessante del quarto trimestre: le tecnologie di protezione Kaspersky Lab hanno, infatti, rilevato un picco di utenti attaccati e il 28 novembre (Cyber Monday) è stato colpito il doppio degli utenti rispetto al giorno precedente. Per quanto riguarda invece il Black Friday e le festività natalizie lo schema è diverso, con picchi registrati nei due giorni precedenti. Queste differenze nei comportamenti nocivi possono essere spiegate dalla diversa natura di queste giornate. Al contrario del Black Friday e del Natale, il Cyber Monday è particolarmente focalizzato sulle vendite online, spingendo i criminali a concentrare le loro campagne nocive in questa specifica data. </p>
<p> Per ottenere i loro obiettivi, i criminali hanno usato una delle 30 famiglie di trojan bancari costantemente monitorati da Kaspersky Lab. I più diffusi sono i seguenti: Zbot, Nymaim, Shiotob, Gozi e Neurevt. Questi trojan sono responsabili degli attacchi condotti contro il 92,35% degli utenti durante il periodo delle vacanze. </p>
<p> “I nostri dati sulla dinamica degli attacchi mostrano che, nel 2016, i criminali dietro ai malware finanziari hanno provato a concentrare la propria attività in date specifiche e soprattutto nel periodo natalizio. Gli attacchi con malware finanziari sono nuovamente in crescita e tutti i loro obiettivi – dai proprietari e clienti di negozi online ai possessori di carte di credito, fino alle banche – dovrebbero essere consapevoli dei pericoli e prendere le adeguate contromisure per proteggersi. Consigliamo a chi negli ultimi mesi ha usato le proprie carte di credito per acquistare prodotti e regali di controllare le proprie transazioni finanziarie nei prossimi mesi. Solitamente, i criminali non iniziano a ritirare denaro dalle carte rubate subito dopo il furto ma aspettano per diverse settimane o persino mesi prima di riscuotere”, ha commentato Oleg Kupreev, esperto di sicurezza di Kaspersky Lab. </p>
<p> I consigli per proteggersi durante le operazioni finanziarie online: • Non cliccare su alcun link ricevuto da persone sconosciute o su link sospetti inviati da amici attraverso social network o email. Potrebbero essere nocivi. </p>
<p> • Non inserire i dettagli della carta di credito su siti sconosciuti o sospetti per evitare di metterli nelle mani dei cyber criminali. Se questi siti offrono sconti vantaggiosi che sembrano troppo belli per essere veri, probabilmente appartengono ai criminali. </p>
<p> • Controllare sempre che il sito sia autentico prima di inserire le proprie credenziali o informazioni confidenziali (verificare almeno l’URL). I siti fasulli possono essere molto simili a quelli autentici. </p>
<p> • Installare sul proprio dispositivo una soluzione di sicurezza con tecnologie integrate progettate per impedire le frodi finanziarie. Ad esempio, la tecnologia Safe Money delle soluzioni Kaspersky Lab crea un ambiente sicuro per le transazioni finanziarie ad ogni livello. </p>
<p> Malware finanziari: +22,5% nel Q4 del 2016 secondo Kaspersky Lab - Ultima modifica: 2017-01-15T09:00:59+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/mercato-degli-smartphone-nel-2016-top-brand-e-trend" parent_folder="Digitalic 16-17" id="file17862257" filename="mercato-degli-smartphone-nel-2016-top-brand-e-trend">
<p> Il mercato degli smartphone nel 2016: i top brand e i trend </p>
<p> I report di Strategy Analytics sul mercato degli smartphone forniscono informazioni su trend globali e locali e indicano i brand gli emergenti </p>
<p> Per la prima volta il mercato degli smartphone a livello globale è in stallo. Man mano che le vendite si consolidano, nuovi brand emergenti si fanno largo. Negli corso degli ultimi anni la competitività è diventata un’autentica lotta per la conquista di nuovi clienti. </p>
<p> Fatta questa premessa occorre sottolineare che c’è un numero sempre maggiore di nuovi clienti, in particolare nei mercati emergenti, che si avvalgono degli smartphone per accedere alla Rete grazie anche alla disponibilità di dispositivi sempre più convenienti. </p>
<p> I grandi nomi che fanno da leader sul mercato degli smartphone come Samsung e Apple mostrano dati stabili, seppur in lieve calo. Le vendite degli smartphone sono in stallo, eppure i numeri sono ancora significativi. Lo stallo è dato dalla mancanza di ulteriori crescite nel mercato dell’Asia del Pacifico. Nel Q1 del 2016 si parlava di 333 milioni di unità vendute, il 3% in meno rispetto all’anno precedente. Il mercato emergente in questo momento è quello dell’Africa Medio-Orientale, con una crescita annuale del +10%. Il resto del mondo oscilla tra stabilità e diminuzione delle vendite. Samsung continua ad essere il leader dominante tra i produttori, con 79 milioni di smartphone distribuiti al mondo che consistono nel 24% della quota di mercato. Apple è al secondo posto con i suoi 52.1 milioni di unità. I due brand spopolano in Nord America e nell’Europa Occidentale, ma sono ugualmente dipendenti dal mercato Asiatico in quanto a volumi di vendite. Nella Top Ten dei produttori, i primi 5 riscontrano richieste provenienti dal mercato asiatico, quello cinese in particolare. I nomi dei brand cinesi come OPPO, Xiaomi e Vivo ricoprono un ruolo sempre più significativo e si associano ai nomi già famosi da tempo come HTC, Sony e BlackBerry. Smartphone a basso costo che offrono alte prestazioni hanno portato milioni di utenti on line e sono stati il traino per la crescita del mercato asiatico iniziata circa dieci anni fa. I grandi nomi ne risentono, sebbene vantino quote di mercato stabili, nel complesso. </p>
<p> Il mercato degli smartphone dell’Europa Occidentale non cresce, le vendite – così come avviene in Nord America – sono piatte. Apple, invece, conta su una crescita annuale costante, confermando che una crescente dimestichezza con gli smartphone abbia come esito il desiderio di disporre di dispositivi high-end sempre più avanguardistici. </p>
<p> L’importanza della Cina Huawei rappresenta il case-history degli ultimi anni, riuscendo ad emergere fino a conquistare un meritato terzo posto, lo scorso anno, con il 9% del mercato globale. Ma la società di provenienza asiatica vanta partecipazioni in Europa, nell’America Centrale e nel Medio Oriente. Nel corso del Q1 del 2016 la crescita è stata enorme: +344% in Europa Occidentale e +100%. In quella Centrale e Orientale. Anche in Usa si riportano crescite. LG vanta una fetta di mercato di tutto rispetto con una presenza discreta in Nord America e nell’America centrale, ma ancora non riesce ad avere il giusto piglio per la conquista dell’Asia. Nei Top Ten figurano attualmente nomi di prodotti realizzati strizzando l’occhio alle esigenze del mercato Asiatico: Lenovo, Xiaomi, TCL-Alcatel, Vivo e OPPO sono i più dirompenti. OPPO è passato al 4 posto, grazie alle leve cinesi e africane. Xiaomi tiene duro anche grazie ai mercati cinesi e indiani, eppure, l’astro nascente dell’industria degli smartphone non sta rispondendo alle aspettative previste, rimanendo competitivo esclusivamente sul mercato asiatico. Samsung paga la presenza di questi brand in particolare in stati come la Cina e l’India, mentre Apple si consolida nelle fasce di mercato alte, forse anche per il fatto che i prodotti a marchio Apple sono visti come oggetti culto e di design per molti. C’è una discrepanza notevole tra il Mondo Occidentale e quello dell’Estremo Oriente. Samsung ed Apple sono significativamente presenti, sebbene siano messe a dura prova. La LG inizia a farsi largo in America e in Europa. La Huawei è terza in Europa, seguita da Windows di Microsoft. I prezzi competitivi a fronte di ottime tecnologie non fanno che attirare nuovi consumatori, soprattutto tra chi non ha pretese di tipo tecnologico, ma vuole comunque disporre di uno smartphone ad alte prestazioni. Il mercato statunitense consolida soltanto pochi brand e alcuni tra i brand emergenti non hanno pressoché spazio in questa zona del mondo. Negli USA trovano spazio HTC, BlackBerry e Lenovo/Motorola. La crescita di Huawei e di altri brand cinesi porterà di certo nuove pressioni sul mercato degli smartphone. Man mano che i mercati emergenti si consolideranno sarà sempre più difficile per gli esordienti farsi largo e diventare concretamente competitivi. </p>
<p> Il mercato degli smartphone nel 2016: i top brand e i trend - Ultima modifica: 2016-11-08T11:55:53+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/momenti-migliori-del-2017-la-tecnologia" parent_folder="Digitalic 16-17" id="file17862276" filename="momenti-migliori-del-2017-la-tecnologia">
<p> I 10 momenti migliori del 2017 per la tecnologia </p>
<p> I 10 momenti migliori del 2017 per la tecnologia. 10 passaggi improntanti che hanno caratterizzato un anno intero, momenti che hanno lasciato un segno </p>
<p> Il 2017 è stato un anno straordinario per la tecnologia, sono tanti i progressi fatti e i successi raggiunti, qui trovate 10 dei momenti migliori del 2017 per la tecnologia. 10 passaggi improntanti che hanno caratterizzato un anno intero, 10 cose che dimostrano come il digitale possa emozionare. </p>
<p> 10) Twitter è passato a 280 caratteri È stato un anno complicato per Twitter, ma anche ricco di cambiamenti. Il più importante è stato il raddoppio dello spazio a disposizione per scrivere un tweet che è passato dai tradizionali 140 caratteri a 280. Il cambiamento ha modificato il social invogliando le persone a scrivere più tweet e soprattutto ha mostrato una certa vitalità del social considerato da molti in declino. </p>
<p> I 10 momenti migliori del 2017 per la tecnologia: Twitter passa a 280 caratteri </p>
<p> 9) I Bitcoin entrano davvero nel mercato Finanziario Si apre un nuovo mondo finanziario sono arrivati i Bitcoin Futures. Il valore di un singolo Bitcoin ha ufficialmente superato i $10.000 nel 2017. Il Bitcoin ha sfidato le aspettative del mercato prima, ma nel 2017 non è diventato solamente più prezioso: il Bitcoin e altre criptovalute sono diventate una parte riconosciuta del sistema finanziario. La nascita dei futures sui Bitcoin è un gesto d’approvazione che consolida la posizione dei Bitcoin presso altre importanti istituzioni finanziarie, molte delle quali stanno già gestendo il trading di Bitcoin. </p>
<p> I 10 momenti migliori del 2017 per la tecnologia: i Bitcoin entrano nel mercato finanziario ufficiale </p>
<p> 8) L’intelligenza artificiale riconosce le opere d’arte false L’intelligenza artificiale ha fatto enormi progressi nel 2017. Tra i molti successi raggiunti da questa tecnologia ci sono anche abilità artistiche. Capire se un quadro è originale o meno, fino a questo momento, è stata prerogativa di esperti critici d’arte, ma non sempre la preparazione e l’esperienza sanno riconoscere con precisione assoluta la paternità di un’opera d’arte. I ricercatori della Rutgers University sono riusciti a realizzare un sistema basato sull’intelligenza artificiale che è in grado di analizzare la tela sottoposta risalendo all’artista. Il risultato al momento attuale è soddisfacente: più dell’80% delle opere sono state correttamente riconosciute ed attribuite al giusto pittore, il sistema sa distinguere tratti caratteristici di autori del calibro di Picasso, Matisse o Modigliani. </p>
<p> I 10 momenti migliori del 2017 per la tecnologia: l’intelligenza artificiale riconosce i quadri </p>
<p> 7) Stampa 3D in metallo </p>
<p> Desktop Metal ha presentato la stampante 3D che può stampare oggetti ottenibili da centinaia di leghe metalliche diverse tra cui acciaio, alluminio, titanio e rame. In termini di qualità, le parti prodotte dai sistemi Desktop Metal sono paragonabili a quelle pressofuse. Sebbene le stampanti 3D per metalli non siano una novità, da sempre sono state limitate in termini di materiali, velocità e accessibilità e ciò è dovuto al fatto che i metalli hanno un punto di fusione così elevato da rendere qualsiasi manipolazione molto complessa. La nuova tecnologia presentata nel 2017 cambia profondamente il settore. </p>
<p> I 10 momenti migliori del 2017 per la tecnologia: la stampa 3D in metallo </p>
<p> 6) La protesi robotica controllata dal pensiero </p>
<p> Tra i momenti migliori del 2017 per la tecnologia c’è l’arrivo la protesi robotica che si controlla con il pensiero (e il Bluetooth). È Nei Bassi il caso del primo paziente ad aver ricevuto un braccio che si applica con un click. Attraverso una nuova tecnologia, questo braccio robotico viene agganciato direttamente all’osso. La caratteristica unica di questa protesi robotica è che possa essere controllata dai pensieri del paziente. La protesi comunica con i nervi del paziente, permettendogli di controllare la protesi con la propria mente. </p>
<p> I 10 momenti migliori del 2017 per la tecnologia: la protesi controllata dal pensiero </p>
<p> 5) Il robot Sophia ha tenuto un discorso all’Onu </p>
<p> Lei si chiama Sophia Awakens, è un robot umanoide, ed è in grado di intrattenere conversazioni semplici con gli esseri umani: è il robot più simile agli uomini realizzato dalla Hanson Robotics, società che realizza robot androidi con sede ad Hong Kong. Questo robot nel 2017 ha tenuto un discorso all’ONU, ed è anche diventata una “cittadina” dell’Arabia Saudita due momenti memorabili del 2017 per la tecnologia. Si tratta di un robot con le fattezze umane (molto umane), che ha una presenza gradevole e rassicurante, lontana anni luce da quel mondo apocalittico che temiamo grazie ad Hollywood. La ragazza-robot si dice curiosa di scoprire nuove cose e di imparare per migliorarsi, esprime il desiderio di farsi nuovi amici, e si pone domande sulla sua identità. Secondo Sophia “Il cambiamento è inevitabile”, e si chiede perché la gente possa avere paura di lei dal momento che “Non si è creata da sola”, e che “Vorrebbe aiutare gli esseri umani”. </p>
<p> I 10 momenti migliori del 2017 per la tecnologia: Sophia </p>
<p> 4) La prima rete droni per la consegna campioni di sangue urgenti Nella vicinissima Svizzera, a Zurigo, nel 2017 è stato inaugurato il primo servizio di droni completamente autonomo che consegna campioni sanguigni, dispositivi medici e analisi urgenti. Si tratta della prima rete di droni operativi su aree urbane densamente popolate ed è in grado di recapitare il prezioso carico entro 30 minuti a qualsiasi ospedale della città, indipendentemente dalle condizione di traffico. Il servizio è stato creato dalla società di logistica Matternet e da Swiss Post. Zipline, sempre nel 2017, ha inaugurato il servizio di consegna di sacche di sangue attraverso droni in Tanzania, in grado di effettuare 2.000 consegne al giorno. Qui i droni hanno già salvato diverse vite umane, indubbiamente tra i momenti migliori del 2017 per la tecnologia </p>
<p> I 10 momenti migliori del 2017 per la tecnologia: i droni consegnano sacche di sangue </p>
<p> 3) iPhone X, il primo nuovo iPhone dopo Steve Jobs </p>
<p> Le grandi innovazioni e i grandi rischi che Apple ha preso con l’iPhone X nel 2017 (che Tim Cook chiama iPhone ten, dieci) sono un tributo alla memoria e insieme un superamento dell’eredità di Steve Jobs, sono l’opera di un allievo che per rendere omaggio al maestro se ne distacca. Dopo sei anni si può dire che con l’iPhone X inizia la vera Apple di Tim Cook, la vera Apple oltre Steve Jobs, che però non dimentica i suoi insegnamenti e le sue idee. Quando Tim cook ha annunciato l’iPhone x ha detto “ “penso che oggi Steve Jobs sarebbe orgoglioso di noi”, la farse che Tim Cook ha scelto significa proprio questo: “Guarda Steve, ho fatto qualcosa di meraviglioso, ce l’ho fatta anche ora che tu non ci sei più”. </p>
<p> I 10 momenti migliori del 2017 per la tecnologia: iPhone X </p>
<p> 2) Paolo Nespoli e la missione Vita A luglio 2017 Paolo Nespoli è tornato nella spazio con la Missione Vita, acronimo di Vitalità, Innovazione, Tecnologia e Abilità. Ha condotto più di 200 esperimenti di biologia, fisiologia umana nonché monitoraggio dell’ambiente spaziale, scienza dei materiali e dimostrazioni tecnologiche. Non sono mancate ano le tecnologie digitali come l’esperimento Aramis (Augmented Reality Application for Maintenance, Inventory and Stowage), che mira a ottimizzare il tempo dell’astronauta attraverso un’applicazione software per iPad la realtà aumentata per eseguire più velocemente le attività di manutenzione preventiva, correttiva o di routine all’interno della stazione spaziale. La missione di Paolo Nespoli ci ha regalato avanzamenti tecnologici e pure emozioni attraverso le sue foto. </p>
<p> I 10 momenti migliori del 2017 per la tecnologia: Paolo Nespoli e la missione Vita </p>
<p> 1) Massimo Banzi torna alla Guida di Arduino Dopo diverse dispute legali Massimo Banzi nel 2017 è tornato alla guida di Arduino insieme al gruppo originale dei fondatori, si è ripreso ciò che è sempre stato suo. È stato un po’ come essere nel 1997 e assistere al ritorno di Steve Jobs alla guida di Apple. “Per Arduino è l’inizio di una nuova era – ha dichiarato Massimo Banzi – in cui rafforzeremo e rinnoveremo il nostro impegno per l’hardware e il software open source”. Anche per la tecnologia è l’inizio di una nuova era. Vedere il fondatore che riprender le redini di Arduino è per la tecnologia e per l’Italia uno dei momenti migliori del 2017. </p>
<p> I 10 momenti migliori del 2017 per la tecnologia: Massimo Banzi torna alla guida di Arduino </p>
<p> I 10 momenti migliori del 2017 per la tecnologia - Ultima modifica: 2017-12-31T12:25:36+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/olimpiadi-rio-2016-come-gli-atleti-utilizzano-la-tecnologia-per-vincere" parent_folder="Digitalic 16-17" id="file17862265" filename="olimpiadi-rio-2016-come-gli-atleti-utilizzano-la-tecnologia-per-vincere">
<p> Olimpiadi Rio 2016 – come gli atleti utilizzano la tecnologia per vincere </p>
<p> Dalla stampa 3D agli smart glasses, dai data analytics alle analisi del gioco di squadra, la tecnologia sarà accanto agli atleti alle Olimpiadi Rio 2016 </p>
<p> A partire dalle prime applicazioni alle Olimpiadi di Londra 2012, la tecnologia ha fatto passi da gigante nel mondo dello sport. Anno dopo anno, ricerca e sviluppo hanno saputo prevenire infortuni, migliorare le prestazioni e innovare le tecniche di allenamento. Anche alle Olimpiadi di Rio 2016 la tecnologia sarà accanto agli atleti </p>
<p> *di Erica Maiorana Attraverso l’analisi dei dati è possibile prevedere le tecniche di gioco, confrontare schemi tattici, allenarsi per mezzo di risorse ottimizzate ed è indiscusso l’impatto dei big data su ogni sport. “L’analitica in real-time ha un potenziale innovativo: rende possibile il superamento di tanti nuovi record” dichiara il Dottor Helen Meese, a capo del servizio di prevenzione sanitaria dell’Istituto di Ingegneria Meccanica, ente con sedi in tutto il mondo. Lo sport sta cambiando e i big data influiscono in modo impattante sui risultati e sui posizionamenti nelle classifiche. Molti sono i fan entusiasti dalle statistiche in gara, basti ricordare gli ultimi Europei di calcio o il recente Tour de France. Attraverso i siti web dedicati è possibile consultare migliaia di dati, spesso condivisi in tempo reale. I fanatici delle statistiche e delle prestazioni hanno di che essere soddisfatti, ma anche i meno esperti – grazie ad una condivisione semplificata delle informazioni condivise – possono curiosare tra aspetti del proprio sport preferito in base a standard mai presi in considerazione abitualmente, come la distanza percorsa a seguito di un tiro, la velocità raggiunta, l’efficacia di una tattica di gioco, o il confronto tra gare avvenute in passato. </p>
<p> I wearable già ben diffusi tra gli amanti del fitness e dello sport amatoriale, vengono utilizzati in campo per monitorare l’affaticamento, il battito cardiaco e le prestazioni degli atleti. In questo modo allenatori e fisioterapisti possono lavorare in un ambiente in cui sanno far fronte ai bisogni del singolo in funzione della squadra. In questo modo si accresce esponenzialmente la qualità in quanto a prevenzione e diventa costante il monitoraggio delle condizioni di salute degli sportivi. </p>
<p> Vediamo degli esempi in cui la tecnologia sia diventata l’allenatore in seconda di molte squadre e di singoli atleti, con particolare attenzione verso alcuni sport che a breve vedremo sui campi, le piste, le piscine e il mare di Rio 2016 </p>
<p> iBoxer per i combattimenti Il software iBoxer, realizzato in collaborazione con l’Università Hallam di Sheffield, si è messo a disposizione degli atleti del Regno Unito. Il sistema di analisi delle prestazioni, prendendo in esame i dati dei propri boxeur e degli avversari, analizza i punti di forza e debolezza per raffinare le tattiche ottimali per ogni incontro. </p>
<p> L’Istituto Australiano dello Sport (AIS) ha sviluppato un database attraverso il quale è avvenuto un monitoraggio di circa 2.000 atleti ogni settimana. “Nei gruppi di atleti nei quali c’è un alto impatto di inserimento di dati, è stato possibile fornire agli allenatori istruzioni sui carichi di allenamento, riducendo drasticamente malattie e infortuni” racconta Nick Brown, vicedirettore dell’AIS -“Il database rappresenta la soluzione tecnologica per la prevenzione affidata all’analisi dei dati, in abbinamento all’uso di sensori wearable che ricevono informazioni in fase di allenamento”. </p>
<p> Ciclismo Il Professor Steve Haake, del centro di ricerca Sheffield Hallam, ha collaborato con le associazioni sportive fin dal 2000, impostando l’analisi delle prestazioni in base a criteri data-driven. Ad esempio, nel ciclismo c’è sempre meno bisogno di concentrarsi sugli aspetti meccanici dei mezzi, perché le biciclette sono ottimizzate al punto da essere diventate efficienti al 99%. Le questioni da risolvere sono ancora legate alle competizioni e a come ottenere prestazioni da record. Il Team USA si è avvalso degli occhiali per realtà aumentata della Solos, in collaborazione con il Cloud IBM, e i ciclisti in pista sono stati sottoposti a test per raccogliere dati sulla potenza, la velocità e persino l’impatto delle pedalate. I ciclisti potevano tenere sotto controllo il percorso, senza distrazioni, in quanto i dati venivano trasmessi direttamente sulle lenti. Feedback in tempo reale venivano inviati per aggiustare la strategia di allenamento. Ad esempio, nella simulazione di una gara individuale a cronometro, il ciclista ha la possibilità di vedere se il giro che sta compiendo sia migliore di quello dei suoi avversari, in base alla posizione e al tempo visualizzato (comprensivo di step intermedi), l’atleta valuterà così se compiere sforzi ulteriori o se destinarli al giro successivo. Le statistiche ottimizzeranno gli sforzi, che verranno ridotti nei momenti in cui non sarà necessario sprecare energie. Questo tipo di tecnologia serve in fase di allenamento, e non potrà essere utilizzata in gara. </p>
<p> Gioco di squadra Il Team Germania di Vela nel 2011 ha stretto una partnership con SAP – che si occupa di software aziendali – nel tentativo di interrompere il rovinoso declino delle prestazioni in questa disciplina, a seguito dei pessimi risultati delle Olimpiadi di Sydney del 2000. Imparare più velocemente attraverso allenamenti mirati, basati su modelli virtuali concepiti per mezzo dei real data, simulazioni di venti e correnti, preparando gli atleti alle condizioni più avverse. In previsione delle Olimpiadi di Rio, sono state eseguite 3,000 misurazioni per costruire una serie di modelli di corrente sui quali allenarsi. I dati non servono a molto se non si ripone il loro alcuna fiducia e – a volte – le squadre tendono a far prevalere intuizioni, schemi consolidati e sesto senso, a discapito delle analisi computerizzate: cosa che avvenne nella Finale dei Campionati Mondiali in Spagna nel 2014. Il velista Buhl aveva accesso alle informazioni, ma il coach non diede fiducia ai dati ricevuti dal computer che, in base ad un’analisi delle condizioni marine, avevano suggerito di prendere una direzione precisa per conseguire la vittoria. Venne dato l’ordine di invertire la rotta e la squadra perse. </p>
<p> Andare oltre: la tecnologia per gli atleti paraolimpici Ad esempio, la BAE Systems, solitamente dedita all’industria aerospaziale, ha collaborato con la Federazione Sportiva del Regno Unito per consentire agli atleti su sedia a rotelle di accrescere la propria accelerazione del 20%. Autodesk, che si occupa di software di progettazione, ha lavorato con la campionessa di paraciclismo Denise Schindler, per creare la protesi di una gamba – stampata in 3D in policarbonato – capace di migliorare la potenza in uscita, in previsione di Rio 2016. Il risultato è stata una protesi ultraleggera e incredibilmente aerodinamica, altamente performante. </p>
<p> Pari opportunità L’accesso alla migliore delle tecnologie possibili non è forse una discriminante, che mette tra le mani dei soli ricchi un vantaggio scorretto? In che modo per i meno abbienti (e per gli atleti che a malapena possono permettersi la partecipazione a manifestazioni a livello mondiale) sarà possibile giovarne? Tendere al miglioramento di sé è parte della natura umana. Una visione equa e sportiva prevede che lo sviluppo di alcune tecnologie possa essere l’inizio di standard qualitativi che diventino poi fruibili a tutti. Di certo, spetterà alle singole federazioni stabilire una regolamentazione relativa all’apporto tecnologico lecito e a quello che va oltre correttezza e sana competitività. Si va verso il “doping tecnologico”? </p>
<p> Olimpiadi Rio 2016 – come gli atleti utilizzano la tecnologia per vincere - Ultima modifica: 2016-08-05T07:55:18+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/web/sicurezza-oltre-2016-focus-su-iot-e-data-protection" parent_folder="Digitalic 16-17" id="file17862270" filename="sicurezza-oltre-2016-focus-su-iot-e-data-protection">
<p> “Sicurezza & Oltre 2016”: focus su IoT e data protection </p>
<p> La security più avanzata è oggi in stretta correlazione con il mondo IoT e con la cyber security: tra privacy e Big Data, l’aggiornamento e l’informazione sui nuovi scenari e sulle sfide tecnologiche e professionali sono indispensabili per gli operatori. Se ne parlerà a Fiera Milano il 9 giugno, al convegno “Sicurezza & Oltre 2016”. […] </p>
<p> La security più avanzata è oggi in stretta correlazione con il mondo IoT e con la cyber security: tra privacy e Big Data, l’aggiornamento e l’informazione sui nuovi scenari e sulle sfide tecnologiche e professionali sono indispensabili per gli operatori. Se ne parlerà a Fiera Milano il 9 giugno, al convegno “Sicurezza & Oltre 2016”. Organizzato da Anie Sicurezza e Assosicurezza per offrire un’occasione importante di incontro e confronto negli anni in cui non si svolge Sicurezza – l’appuntamento fieristico di riferimento per il settore -, Sicurezza & Oltre si focalizzerà su uno dei temi su cui si sta giocando la competitività del comparto: “Le sfide aperte nell’era dell’Internet of Things. Big Data, privacy, cyber security: il ruolo delle tecnologie di sicurezza in un mondo che cresce ed evolve con rapidità”. Le due associazioni che rappresentano il mondo dei produttori, in collaborazione con Fiera Milano, accenderanno i riflettori sull’Internet of Things, realtà prepotentemente approdata nell’industria tecnologica Fire & Security, messa di fronte a nuove esigenze, come la protezione dei Big Data, la nuova normativa sulla privacy, i nuovi scenari della cyber security. L’incontro sarà diviso in due momenti, una tavola rotonda che vedrà il confronto diretto tra esperti di privacy, security manager di primari settori di applicazione ed esponenti delle istituzioni e, a seguire, cinque sessioni verticali sulle soluzioni concretamente adottate in importanti ambiti di applicazione. I temi che animeranno la tavola rotonda riguarderanno l’Internet of Things – oggi possibile garante di disponibilità, qualità, controllo dell’accesso ai dati – ma soprattutto della sicurezza della loro trasmissione; i Big Data, la cui gestione in termini di privacy e sicurezza fisica e virtuale richiede un controllo umano e tecnologico altamente profilato; la privacy e le modalità di applicazione del nuovo regolamento sulla protezione dei dati; la cyber security, una dimensione tecnologica sempre più presente nella gestione dei sistemi di sicurezza. Le sessioni verticali di Sicurezza & Oltre entreranno nel mondo delle soluzioni, attraverso case history di grande interesse perché potenzialmente replicabili in contesti similari, le cui esigenze saranno tratteggiate da aziende specializzate nei singoli ambiti di intervento. Cinque i macro-settori di riferimento: trasporti (porti, aeroporti, stazioni ferroviarie); multi-purpose building, ovvero aree con destinazioni multiple, come i centri commerciali o le multisala, che richiedono sempre più integrazione tra sistemi di sicurezza; telecomunicazioni, con le proposte per radio, televisioni e giornali e tutti i media che si servono di infrastrutture di diffusione dei segnali e Ict; Industrial e Utilities e PA e Forze dell’Ordine. Per iscriversi e saperne di più: www.sicurezzaeoltre.it </p>
<p> “Sicurezza & Oltre 2016”: focus su IoT e data protection - Ultima modifica: 2016-05-28T14:25:55+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/economia-digitale/business/sirmi-mercato-digital-technology-qi-2016" parent_folder="Digitalic 16-17" id="file17862271" filename="sirmi-mercato-digital-technology-qi-2016">
<p> Sirmi: +0,8% per il mercato della Digital Technology nel QI 2016 </p>
<p> Il primo trimestre 2016 chiude a + 0,8% e inverte il trend: lo confermano i dati Sirmi relativi al Mercato della Digital Technology in Italia </p>
<p> Il primo trimestre 2016 chiude con il segno più e inverte il trend: lo confermano i dati Sirmi relativi all’andamento del Mercato della Digital Technology e dei suoi diversi comparti. Con un valore di Spesa End User complessivo di circa 13,46 miliardi di euro, il mercato ICT chiude il IQ dell’anno in corso con una lieve (+0,5%) ma significativa crescita, perché dopo molti trimestri in negativo inverte il trend, a conferma che il mercato della Digital Technology sta lentamente ripartendo e la crisi comincia ad allentare la sua presa. </p>
<p> Nel dettaglio, il Mercato della Digital Technology cresce nel IQ del +0,8% e mostra trend discontinui nelle diverse voci rappresentate: l’Hardware ha un andamento vicino al flat (+0,2%), il Software è in lieve calo (-0,4%) mentre i Servizi di gestione continuano a crescere in modo più sostenuto (+4,0%) grazie soprattutto allo sviluppo del Cloud Computing; per contro i Servizi di sviluppo calano dell’1,5%. Anche il mercato delle Telecomunicazioni mette a segno una lieve ripresa (+0,3%) ma più consistente se si confronta con il -1,3% dell’anno precedente. La componente del Fisso è la più penalizzata (-0,8%) rispetto al Mobile (+1,2%). </p>
<p> Nel IQ del 2016, il Mercato PC Client conferma il suo generale declino nelle vendite e registra un decremento dei volumi del -7,4%, corrispondenti a circa 1.660.000 unità consegnate. Il dato negativo è comunque in ripresa rispetto ai trimestri passati: a titolo di confronto, il precedente trimestre, quello di chiusura 2015, segnava un calo di oltre il -15% sullo stesso trimestre dell’anno precedente. Il calo nella vendita di PC coinvolge trasversalmente tutte le categorie di prodotto. La domanda di Desktop continua il suo trend decrescente, segnando un calo -7,3% più incisivo nella componente Professionale; ancora più deciso il calo dei Notebook, che decrescono di oltre il -12%, penalizzati soprattutto dal calo del Consumer (-17,6%). In declino anche le Workstation (-4,6%) e i Thin Client, che registrano nel trimestre il calo più consistente di tutto il mercato PC Client (-27%), anche se numericamente poco influenti. Il segmento Desktop Consumer si mantiene quindi sul trend negativo – ormai costante a partire dal IIQ 2015 – e non mostra particolari segni di ripresa; tengono gli acquisti dettati dalle attività ludiche (videogiochi) e dalla combinazione di design e prestazione dei PC “all in one”. Allo stesso tempo si conferma lo spostamento della domanda Consumer dai Notebook ai Tablet. La dinamica negativa dei Desktop Professionali è sotto la lente d’ingrandimento di tutti gli osservatori del settore ICT e molteplici sono le motivazioni che ragionevolmente possono aver contribuito al calo delle vendite (in termini di unità consegnate) osservato negli ultimi quattro trimestri: dalla scelta di rinviare l’aggiornamento a Windows 10, alla crescente attenzione per i Notebook ultraleggeri e per i device convertibili (Notebook/Tablet). Un altro elemento che certamente sta influenzando le scelte di investimento delle aziende è rappresentato dalla necessità di rispettare le priorità di investimento ICT che vedono prevalere l’opportunità, se non la necessità, di investire sul data center prima che sul rinnovo del parco macchine per la produttività personale. Dall’analisi dei Vendor che popolano il comparto PC Client emerge che nel segmento Tablet si distinguono nuovi Competitor, le cui vendite sono attese erodere le quote di mercato dei Big Player nel corso dei prossimi trimestri. </p>
<p> Il Mercato dei Server totalizza nel primo trimestre del 2016 un valore di fatturato di oltre 132 milioni di euro, in crescita del 7,2% rispetto allo stesso trimestre del 2015 ed è il trend dei Server Intel/AMD a sostenere l’andamento del settore con un incremento del 17% circa. </p>
<p> Il Mercato Storage registra nel IQ del 2016 un calo dell’1,1% rispetto allo stesso periodo dell’anno precedente, con un fatturato complessivo pari a 124,7 milioni di euro ed un trend che sottolinea il ruolo crescente del Software. Con un budget ICT che difficilmente raggiunge un’incidenza dell’1,5% sul fatturato totale e la stringente esigenza di procedere alla Digital Transformation a vantaggio dell’espansione del business e di un’efficiente gestione operativa, le aziende sono oggi particolarmente attente a ristrutturare, rinnovare e fare evolvere la componente infrastrutturale del loro sistema informativo, indispensabile per il buon governo di processi, servizi e dati, oltre che per ridefinire il modello di business e l’offerta. Si prevede che nel corso del 2016 gli interventi sul data center vengano guidati contemporaneamente da esigenze di virtualizzazione e consolidamento, di integrazione di risorse server, storage e networking all’interno di sistemi convergenti, dal crescente ruolo del Software per la valorizzazione ed il governo delle risorse di data center, oltre che da un approccio IT di tipo sempre più Hybrid, in cui le risorse interne, fisiche o virtualizzate, sono integrate a quelle utilizzate in modalità as a service ed erogate da Cloud Service Provider. </p>
<p> Sirmi: +0,8% per il mercato della Digital Technology nel QI 2016 - Ultima modifica: 2016-05-12T17:54:18+00:00 da Cecilia Cantadore </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/state-of-the-internet-web-e-commerce-e-utenti-social-network-nel-2016" parent_folder="Digitalic 16-17" id="file17862249" filename="state-of-the-internet-web-e-commerce-e-utenti-social-network-nel-2016">
<p> State of the Internet: web, e-commerce e utenti social network nel 2016 </p>
<p> Qualche dato sul 2016 dal punto di vista di Internet e degli utenti social network. Questi canali, sempre più importanti, sono cresciuti. </p>
<p> Indice dei contenuti </p>
<p> #ARUBAIT, la rubrica realizzata in collaborazione con Aruba.it sui trend più interessanti del mondo della tecnologia, del web e degli utenti social network </p>
<p> Proviamo a indicare qualche dato su quello che è stato il 2016 dal punto di vista di Internet e degli utenti social network. Guardiamo come questi canali, sempre più importanti per comunicare, sono cresciuti in termini di utenti. È un modo per comprendere meglio come il web e i social media entrino sempre più a far parte delle nostre vite. I dati raccolti ci danno modo di capire come gli italiani usano questi strumenti e, di conseguenza, come le aziende potrebbero trarre qualche indicazione utile, soprattutto nell’ottica di ottimizzare la propria strategia e raggiungere più utenti social network </p>
<p> L’elemento che spesso manca nelle strategie aziendali orientate a sfruttare i canali digitali per comunicare al meglio è quello della Relazione, soprattutto dal punto di vista della qualità. L’ultima ricerca SocialMediAbility 2016, condotta dall’Osservatorio IULM sui Social Media, rilevava proprio questa mancanza che finisce poi per riflettersi anche nella scarsa cura dei canali e sulla scarsa qualità dei contenuti. </p>
<p> Cominciamo subito col dire che oggi sono 3 su 4 gli italiani che hanno accesso alla rete, ossia il 73% della popolazione. Un dato che tradotto in termini numerici ci darebbe qualcosa come 40 milioni di italiani. </p>
<p> Utenti social network in italia nel 2016 </p>
<p> Tra i social media più utilizzati, con più utenti social network, Facebook è e resta, anche nel 2016, il preferito dagli italiani. Sono poco più di 28 milioni gli utenti registrati in Italia e sono ben più di 21 milioni gli utenti che vi accedono da mobile, ogni giorno. I dati Censis 2016 rilevano che gli italiani su Facebook sono praticamente il 56% e si arriva all’89,3% tra le fasce di utenti più giovani. </p>
<p> Dopo Facebook, la piattaforma più usata in Italia è YouTube con 27 milioni di utenti registrati, molto usata dai giovani. Si arriva al 73,9% nella fascia di età 14-29 anni. </p>
<p> 2016, l’anno di Instagram </p>
<p> Si può tranquillamente affermare che il 2016 è stato l’anno di Instagram in Italia, senza esagerare. La piattaforma di proprietà di Facebook dal 2012, nel corso di questi mesi ha introdotto diverse nuove funzionalità che hanno trovato riscontro positivo sulla base utenti italiana. Base utenti che è cresciuta fino ad arrivare, ad oggi, ad essere di 9 milioni, un numero molto interessante che fa della piattaforma il fenomeno da osservare anche nel 2017. Instagram, così come Facebook, punterà molto sui video live nel corso di questo anno, prova ne è dello snarco anche in Italia della modalità Live che si attiva dalla funzionalità Instagram Stories. </p>
<p> Gli utenti di LinkendIN in Italia </p>
<p> Altra piattaforma che viaggia sui 9 milioni di utenti in Italia è LinkedIn, il social “business” network che vede iscritte oltre 140 mila aziende italiane e oltre 200 università. L’unica particolarità che LinkedIn si porta dietro ormai da un po’ di tempo è che se andiamo a vedere il numero di utenti che la usa attivamente, allora il dato scende al 25% del totale. Vale a dire che su 9 milioni gli utenti attivi sarebbero 2.250.000. </p>
<p> Gli Utenti di Twitter in Italia nel 2016 </p>
<p> Il social che soffre il sorpasso sia da parte di Instagram che da parte di LinkedIn è Twitter, la piattaforma a 140 caratteri per cui il 2016 è l’anno da dimenticare. Da questo punto di vista non ci sono dati certi, ma si può affermare che Twitter conta in Italia su una base di circa 8 milioni di utenti. I dati Censis ci dicono che dal punto di vista dell’utilizzo, il vero punto debole della piattaforma, la piattaforma a 140 caratteri è usata dall’11,2% degli italiani circa 4,4 milioni e che si arriva al 24% tra i più giovani. </p>
<p> Secondo alcuni dati, il mercato italiano, dal punto di vista della crescita dei Social Media, aumenterà nel 2017 del 2,6% con una popolazione complessiva, attiva, di 24 milioni di italiani. </p>
<p> Utenti WhatsApp in Italia </p>
<p> Da tenere presente il grande successo che in Italia riscuote WhatsApp, applicazione di messaggistica istantanea usata ormai dal 61,3% degli italiani, con percentuali dell’89,4% tra i più giovani. </p>
<p> I dati dell’ecommerce in Italia </p>
<p> Altro fenomeno che interessa sempre di più gli utenti italiani, e che sta crescendo a ritmi tutto sommato elevati, è l’e-commerce. Va detto però che il fenomeno italiano se paragonato ad altri paesi europei risulta ancora piuttosto lento. Si tratta infatti di una penetrazione complessiva del fenomeno in Italia del 5%, poco se paragonato al 15% del Regno Unito. Un dato che non entusiasma di sicuro (è cresciuto di appena lo 0,7% in un anno), ma il dato positivo è che ci sono grandi margini di crescita </p>
<p> Il valore del mercato complessivo in Italia è ormai vicino ai 20 miliardi di euro, 19,8 mld € per la precisione, in crescita del 18% rispetto all’anno precedente, e sono 13 milioni gli utenti che effettuano acquisti online abitualmente (si arriva a 19 milioni di utenti tra coloro che effettuano almeno un acquisto all’anno). I settori che trainano le vendite sono il turismo, poi arredamento, food e abbigliamento, informatica ed elettronica. </p>
<p> Utenti Mobile </p>
<p> Lo sviluppo del fenomeno in Italia passa dal mobile, infatti dal punto di vista del mobile commerce il nostro paese è uno dei leader in Europa. Sul totale, l’utilizzo dello smartphone pesa il 15% sul totale mobile del 24%. Una recente indagine di ING ha rilevato che in Europa, nel 2016, il 66% degli utenti mobile ha effettuato acquisti online da dispositivi mobili, dato in crescita dal 58% registrato nel 2015. In Italia invece il dato rilevato è che il 69% degli utenti mobile ha effettuato acquisti online, al pari della Polonia. In Regno Unito, ad esempio, il dato è del 65%, in Francia e in Olanda il 58%. </p>
<p> State of the Internet: web, e-commerce e utenti social network nel 2016 - Ultima modifica: 2017-02-12T07:59:39+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/social-network/twitter-top-10-global-conversations-temi-piu-discussi-del-2016" parent_folder="Digitalic 16-17" id="file17862255" filename="twitter-top-10-global-conversations-temi-piu-discussi-del-2016">
<p> Twitter Top 10 Global Conversations – i temi più discussi del 2016 </p>
<p> Twitter nel corso del 2016 si è rivelato un posto abbastanza deprimente. Nelle conversazioni Top 10 si è parlato di morte e politica, ma – perlomeno – Di Caprio ha vinto il tanto agognato Oscar. </p>
<p> Twitter nel corso del 2016 si è rivelato un posto abbastanza deprimente. Le Top 10 Global Conversations ovvero i temi e agli hashtag più commentati del 2016 si è parlato di morte e politica, ma – perlomeno – Di Caprio ha vinto il tanto agognato Oscar. Diciamocela tutta e senza mezzi termini: il 2016 ha fatto schifo un po’ per tutti. Un bel promemoria della natura funesta dell’anno che sta per volgere al termine ci ha pensato a regalarcelo Twitter che ha da poco rilasciato l’edizione 2016 della Top 10 delle conversazioni globali (Top 10 Global Conversations), cambiando il formato dell’anno scorso, che era stato invece proposto attraverso l’hashtag #YearOnTwitter. Quest’anno si è deciso di catalogare gli eventi secondo una serie di categorie ed ecco la classifica degli hashtag più commentati del 2016: </p>
<p> Probabilmente lo si è fatto per dare una sorta di equilibrio con le rare buone notizie che hanno tenuto banco sul social. Se così non fosse stato, la lista sarebbe stata del tutto deprimente. Per prima cosa, almeno una persona che avete amato o ammirato è morta nel 2016. L’infelice hashtag #RIP ha coivolto decisamente troppi nomi illustri: Muhummad Ali, David Bowie, Prince, Leonard Cohen, Alan Rickman, Garry Shandling, Garry Marshall, Gene Wilder, Kenny Baker, Anton Yelchin, Arnold Palmer, Gwen Ifill, Florence Henderson e Fidel Castro. E speriamo che il 2017 – nonostante il 17 ben in vista – decida di non essere altrettanto spietato. </p>
<p> Se volessimo guardare al lato positivo ci sono stati hashtag di successo che hanno riguardato l’intrattenimento e la tecnologia come: #GameOfThrones che – di pari passo con la trasmissione della sesta stagione – ha avuto record di visite; anche #PokemonGo ha attirato parecchia attenzione su di sé, fornendo una distrazione da tutti gli altri eventi terribili presenti nella lista. I Pokemon hanno inoltre garantito un po’ di movimento fisico a tutti gli appassionati dell’applicazione, sebbene l’interesse nei confronti di Pikachu inizi a scemare nell’attesa che vengano proposte alcune novità che diano nuovi validi motivi per continuare – o iniziare da zero – a giocare. Anche #Oscars è stata una categoria utilizzata di frequente. La cerimonia aveva visto in scena la satira di Chris Rock che puntava il dito contro la mancanza di diversità ad Hollywood, ma anche la performance emozionante di Lady Gaga, dedicata a chi è sopravvissuto a violenze sessuali, ha commosso il pubblico. #Euro2016 è stato anch’esso di grande ispirazione, in particolare per il Portogallo, l’Islanda e il Galles. #Rio è stato benevolmente messo al primo posto da Twitter, ma in realtà solo alcuni momenti hanno visto un autentico picco di tweet come, ad esempio, la vittoria della medaglia d’oro per i 100 metri di Usain Bolt, la vittoria storica di Mo Farah, ma anche Simone Biles e Phelps con la sua 23esima medaglia d’oro. #ThisHappened </p>
<p> Twitter Top 10 Global Conversations – i temi più discussi del 2016 - Ultima modifica: 2016-12-11T08:54:27+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/internet/un-anno-di-ricerche-su-google-le-parole-piu-cercate-nel-2016" parent_folder="Digitalic 16-17" id="file17862254" filename="un-anno-di-ricerche-su-google-le-parole-piu-cercate-nel-2016">
<p> 2016, un anno di ricerche su Google: Pokémon Go in testa </p>
<p> Manca poco alla fine del 2016 e come ogni anno è tempo di ripercorrere i mesi trascorsi con un anno di ricerche su Google. </p>
<p> Manca poco alla fine del 2016 e come ogni anno è tempo di ripercorrere i mesi trascorsi con un anno di ricerche su Google. I perché, i personaggi, le mete delle vacanze e molto altro. </p>
<p> In Italia è stato indubbiamente l’anno di Pokémon Go, in testa alla classifica delle parole emergenti. Ma non potevano non riflettersi nelle ricerche i grandi eventi sportivi – le Olimpiadi e gli Europei 2016 -, la politica internazionale con le elezioni politiche statunitensi e la Brexit, e i tristi fatti di cronaca, con il terremoto che ha colpito molte aree dell’Italia e gli addii a due grandi artisti, David Bowie e Bud Spencer. </p>
<p> Parole emergenti 1) Pokémon Go 2) Olimpiadi Rio 2016 3) Europei 2016 4) Elezioni USA 5) Terremoto 6) Sanremo 2016 7) David Bowie 8) Donald Trump 9) Bud Spencer 10) Brexit </p>
<p> Uno sguardo ai personaggi che hanno fatto tendenza? A David Bowie, Donald Trump e Bud Spencer fanno seguito il calciatore argentino Gonzalo Higuain, Ezio Bosso e il compianto Prince – scomparso a fine marzo -, ma anche nomi dello spettacolo come Gabriel Garko e Virginia Raffaele, entrambi protagonisti dell’ultima edizione del Festival di Sanremo. Chiudono la classifica, la poetessa Alda Merini e la cantante Patty Pravo, grande presenza canora a Sanremo. </p>
<p> Personaggi emergenti David Bowie Donald Trump Bud Spencer Gonzalo Higuain Ezio Bosso Prince Gabriel Garko Virginia Raffaele Alda Merini Patty Pravo </p>
<p> Analizzando le ricerche di tendenza, si vede come Google sia spesso utilizzato per rispondere alle curiosità e agli interrogativi di tutti i giorni: tra i “come fare…” primeggia “come fare il gelato al caffè in casa” mentre tra i “perché…” ha fatto tendenza “perché si intasa il braciere”. </p>
<p> Tra gli innumerevoli quesiti, la ricerca del significato delle parole: e se in cima alla lista emergono idolatria, ad maiora e Brexit, non possiamo trascurare l’ingresso in classifica dell’originale termine “petaloso”. </p>
<p> Sono solo alcune delle ricerche che hanno reso memorabile il 2016 degli italiani su Google. Potete curiosare fra le altre liste italiane – tra cui gli eventi, le mete di vacanza, le ricette, i biglietti – su google.it/trends/yis/2016, dove è possibile scoprire anche i trend mondiali. </p>
<p> 2016, un anno di ricerche su Google: Pokémon Go in testa - Ultima modifica: 2016-12-14T17:56:07+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/tecnologia/vendite-tablet-in-declino-12" parent_folder="Digitalic 16-17" id="file17862266" filename="vendite-tablet-in-declino-12">
<p> Vendite tablet in declino: -12% nel Q2 2016 </p>
<p> Vendite tablet in discesa, un trend globale che da più di un anno non conosce ripresa. Le statistiche relative al Q2 2016 mostrano un meno 12% </p>
<p> Vendite tablet in discesa, un trend globale che – da più di un anno – non conosce ripresa. Le statistiche relative al secondo trimestre mostrano un meno 12% e sembrerebbe proprio che la passione per questi dispositivi si stia spegnendo. </p>
<p> I dati relativi al Q2, secondo i dati di IDC diffusi lo scorso lunedì, si tratta del settimo trimestre consecutivo in declino. Il settore ha visto distribuiti solo 38.7 milioni di pezzi, contro i 44.1 milioni nello stesso periodo di un anno fa. </p>
<p> “Il mercato si è espresso sia attraverso i consumatori sia attraverso le imprese. Entrambi cercano tecnologie e sistemi operativi che siano maggiormente produttivi” dichiara Jitesh Ubrani, ricercatore senior di IDC, “comunque, nei prossimi 12-18 mesi potrebbe cambiare qualcosa. Google lancerà la nuova versione di Android, con un supporto multi-tasking migliorato e ciò favorirà l’unione dei due sistemi operativi”. </p>
<p> Il report di IDC ha mostrato i dati delle vendite: i tablet che girano su Android di Google continuano a dominare questo mercato in declino, aggiudicandosi il 65% dei dispositivi venduti, seguono i tablet iOS di Apple per il 26% e quelli di Windows di Microsoft per il 9%. </p>
<p> Apple rimane la prima compagnia in quanto a pezzi venduti, circa 10 milioni di unità del trimestre, con il 25.8% di share. Samsung si classifica al secondo posto con i suoi 6 milioni di dispositivi e uno share del 15.6%. Lenovo arriva terza con 2.5 milioni. Huawei e Amazon si sono aggiudicate rispettivamente il quarto ed il quinto posto con 2.2 di dispositivi venduti da Huawei e 1.6 milioni da Amazon. Sono significativi i dati relativi a queste due società e alla loro crescita anno dopo anno: Huawei è cresciuta del 71%, ma Amazon può vantare un +1.208%. Apple scende di 9.2 punti percentuali e Samsung del 24.5%. </p>
<p> Negli scorsi anni la crescita dei tablet è tata esponenziale fino all’arresto avvenuto attorno al quarto trimestre del 2014. Le ragioni della diminuzione della domanda da parte dei consumatori è da ricercarsi nell’aumento della domanda di smartphone a schermo grande e la maggiore durata dei tablet, in quanto mancano nuove caratteristiche e funzionalità capaci di indurre l’acquisto di un prodotto nuovo. </p>
<p> Vendite tablet in declino: -12% nel Q2 2016 - Ultima modifica: 2016-08-03T10:30:14+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
<doc url="https://www.digitalic.it/tecnologia/vmworld-europe-2016-la-crescita-passa-dal-cloud-ﬂuido" parent_folder="Digitalic 16-17" id="file17862258" filename="vmworld-europe-2016-la-crescita-passa-dal-cloud-fluido">
<p> VMworld Europe 2016, la crescita passa dal cloud ﬂuido </p>
<p> VMworld Europe 2016, dalla Fira di Barcellona, è stato l’occasione per VMware per presentare anche nel vecchio continente quella che è la sua idea di futuro </p>
<p> Il VMworld Europe 2016, dalla Fira di Barcellona, è stato l’occasione per VMware per presentare anche nel vecchio continente quella che è la sua idea di futuro </p>
<p> di Francesco Russo </p>
<p> È necessario dare qualche numero di questo ultimo VMworld Europe 2016 di Barcellona, che ha visto la presenza di ben 10 mila persone provenienti da 96 Paesi, più di 2.900 partner, oltre 2.000 clienti e con la presenza di oltre 170 influencer e che Digitalic ha seguito da vicino. Una vasta platea ha avuto modo di conoscere la visione di VMware, che è quella di guidare la digital transformation che le aziende stanno vivendo in questa fase storica e, soprattutto, di indicare la via più efficace. Dal palco del VMworld Europe 2016 Patrick Gelsinger, Ceo di VMware dal 2012, ha spiegato come il momento in cui viviamo sia quello del passaggio da “traditional business” a “digital business”, per il semplice fatto che tutto il business sarà digital. Siamo in una fase in cui “i leader riscrivono le regole poggiando tutta la tecnologia del proprio business su Mobile Cloud”. Ed è quindi il cloud il mezzo che abilita le aziende verso un processo di digitalizzazione più forte e allo stesso tempo semplice. </p>
<p> Il cloud come strumento di business L’idea di VMware è quella di potenziare il cloud come strumento di crescita dell’azienda, facendo in modo che possa essere una soluzione dall’utilizzo tanto efficace quanto semplice. Ed è in questa ottica che si innescano le recenti partnership che hanno portato VMware ad assumere una posizione davvero disruptive in un settore che cominciava ad uniformarsi verso un unico modello. La “scossa” che VMware ha voluto dare al mercato è stata la partnership con Amazon Web Services, che ha seguito un’altrettanta importante collaborazione con IBM, sempre di recente. Ma l’idea di cloud che nasce dall’unione tra VMware e AWS è stata sicuramente quella che ha attirato l’attenzione della platea della Fira di Barcellona. Partiamo da qualche dato: nel 2006 Eric Schmidt, all’epoca Ceo di Google, aveva previsto che la nuvola sarebbe stata la chiave per il business del futuro, in un momento in cui l’adozione di cloud pubblico era del 2%. E le previsioni dicono che entro il 2021 si arriverà al 30%, mentre nel 2016 siamo al 15% di Cloud pubblico e 12% privato. Tornando alla parntership VMware AWS, questa rappresenta un’alleanza strategica per costruire e fornire un’offerta ibrida perfettamente integrata, che offrirà ai clienti l’esperienza del software-defined data center (Sddc) del leader nel private cloud, sul cloud pubblico più popolare, affidabile e robusto del mondo. VMware Cloud on AWS permetterà ai clienti di far girare le applicazioni in ambienti privati, pubblici e ibridi basati su VMware vSphere. VMware Cloud on AWS, che va ad aggiungersi alla struttura Cross Cloud, sarà un servizio on-demand elasticamente scalabile. Ai clienti di VMware sarà offerta la possibilità di utilizzare il proprio software e gli strumenti già esistenti per sfruttare la presenza globale di AWS e l’ampiezza dei servizi, compreso lo storage, i database e gli analytics. VMware Cloud on AWS si basa su VMware Cloud Foundation, una piattaforma Sddc unificata che integra VMware vSphere, VMware Virtual San e le tecnologie di virtualizzazione Nsx e fornirà l’accesso alla gamma completa di servizi di AWS, insieme con la funzionalità, la flessibilità e la sicurezza. Il VMworld Europe 2016 di Barcellona è stata l’occasione per presentare le nuove versioni di VMware vSphere, VMware Virtual San e VMware vRealize Automation che introducono il supporto per i container consentendo agli sviluppatori di diventare più produttivi e all’IT di eseguire facilmente le applicazioni containerizzate in produzione. Queste nuove versioni migliorano la VMware Cross-Cloud Architecture, che consente ai clienti di eseguire, gestire, collegare e proteggere le applicazioni attraverso i cloud e i dispositivi in un ambiente operativo comune. Come architettura di cloud ibrido, la Cross-Cloud Architecture offre modelli coerenti di implementazione, policy di sicurezza, visibilità e governance per tutte le applicazioni, in esecuzione on e off premise, a prescindere dal cloud, dalla piattaforma hardware o dall’hypervisor sottostanti. </p>
<p> VMware on AWS, alte aspettative anche in Italia Digitalic ha incontrato a VMworld Europe 2016 Enrico Boverino, Senior Manager Advisory Services Emea di VMWare, al quale abbiamo chiesto cosa comporta un accordo come quello tra VMWare e AWS e quali sono le aspettative? “Avrà un impatto incredibile, senza dimenticarci di un’altra grande partnership come quella con IBM. Entrambe avvalorano quanto fatto fino ad oggi, ossia rendere possibile la creazione di applicazioni che utilizzino l’infrastruttura nel momento in cui serve. Obiettivo di VMware era quello di arrivare a realizzare una struttura, come quella del Cross Cloud, in grado di abilitare collaborazioni con aziende partner. Oggi si aggiunge un altro grande tassello che è appunto AWS, va nella direzione di aiutare i clienti ad avere soluzioni di Cloud pubblico e privato in modo semplice e sicuro. Garantisce alto livello di encryption”. Una soluzione che saprà essere apprezzata anche sul mercato italiano, come ci ha detto Alberto Bullani, Country Manager di VMware in Italia. “La soluzione sarà venduta direttamente da VMware saremo quindi noi i responsabili”. Il VMware on AWS sarà operativo dalla metà del 2017. </p>
<p> VMworld Europe 2016, la crescita passa dal cloud ﬂuido - Ultima modifica: 2016-10-27T18:31:40+00:00 da Francesco Marino </p>
<p> Giornalista esperto di tecnologia, da oltre 20 anni si occupa di innovazione, mondo digitale, hardware, software e social. È stato direttore editoriale della rivista scientifica Newton e ha lavorato per 11 anni al Gruppo Sole 24 Ore. È il fondatore e direttore responsabile di Digitalic </p>
<p> Si riuniranno tutte le più importanti aziende tecnologiche: VMware, AWS, Google Cloud, Microsoft e IBM. </p>
<p> Il momento è davvero complesso, ma ci può portare, ad un nuovo inizio, in cui la tecnologia diventa centrale nella società e nell’economia. Ne parliamo con i leader del cloud nello straordinario evento "VMware Shape your Future" il 24 novembre, in streaming dagli studi TV Mediaset. </p>
<p> You have Successfully Subscribed! </p>
<p> Utilizziamo i cookie per essere sicuri che tu possa avere la migliore esperienza sul nostro sito. Se continui ad utilizzare questo sito noi assumiamo che tu ne sia felice.OkLeggi di più </p>
</doc>
