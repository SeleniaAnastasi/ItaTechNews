<doc url="https://www.digitalic.it/tecnologia/10-anni-di-tecnologia-2010-2019-tutte-le-tendenze-del-decennio" parent_folder="Digitalic 2018-2020" id="file17862324" filename="10-anni-di-tecnologia-2010-2019-tutte-le-tendenze-del-decennio">
<p> Il 2014 è l’anno del boom dei Droni, i sistemi aeromobili a pilotaggioremoto, capaci di scattare foto e fare video dal cielo. Fotogiornalismo, monitoraggio ambientale, situazioni di emergenza, e primi test per consegne di pacchi. I droni hanno iniziato ad “entrare nelle nostre case” mentre nei vari paesi c’era massima attenzione a perfezionare i regolamenti di volo. </p>
<p> Ma è anche l’anno della musica in streaming. Piattaforme come Spotify, Deezer, Beats, Rhapsody, solo per citare alcuni dei servizi per ascoltare canzoni via web. L’anno in cui lo streaming traina il settore della musica digitale, con ricavi in crescita del 20%. </p>
<p> 2015, l’anno della tecnologia wearable </p>
<p> Il 2015 è stato tra gli utlimi 10 anni di tecnologia quello che ha visto andare in tendenza la tecnologia wearable, quella “indossabile”. Già nel 2013, i Google Glass avevano aperto le porte a questa tecnologia per poi passare la staffetta agli SmartBand, braccialetti il cui scopo è quello di tenere sotto controllo la propria salute così come la propria attività fisica. Il 2015, si apriva di fatto con l’annuncio del CEO di Apple Tim Cook del debutto sul mercato di Apple Watch, puntato i fari su un settore di cui ora conosciamo bene le potenzialità. </p>
<p> Ma la tecnologia wearable andava ben oltre gli orologi intelligenti. Ogni oggetto indossabile potrà essere trasformato nella sua versione 2.0 con un processore in grado di sincronizzarsi con lo smartphone e trasmettere dati per andare ad aggiungersi a quello che viene chiamato “Internet of Things” (lett. Internet delle cose). Per esempio, Google annunciò una collaborazione con la Levi’s per creare “tessuti interattivi”, ossia l’inserimento della tecnologia indossabile direttamente nel tessuto dei vestiti. </p>
<p> 2016, l’esplosione di Netflix </p>
<p> Il 2016 è stato indubbiamente l’anno della rivoluzione nella televisione, non solo per l’uscita delle nuove Apple TV o Google Chromecast, ma soprattutto per Netflix. Il 22 ottobre del 2015, il popolare servizio di streaming di serie TV e film on demand, fu rilasciato anche in Italia. Compatibile con tanti modelli di smart tv, ma utilizzabile anche con una console gioco (Xbox, PlayStation, Nintendo Wii U), lettori Blu-Ray, Apple Tv, Chromecast e ovviamente i vari dispositivi mobile quali smartphone e tablet, Netflix fece il botto proprio nel 2016 rispondendo alle esigenze di carattere commerciale volte ad offrire contenuti ai propri utenti nello stesso momento e su diverse piattaforme. Alla fine del 2016 Netflix si affermava come leader del settore on demand avendo: 93,8 milioni di abbonati (con 19,0 milioni di nuove attivazioni nette contro le 17,4 milioni nel 2015), 8.3 miliardi di ricavi (+35% annuo) e con utili pari a 188 milioni (+54%). </p>
<p> 2017, iPhone X </p>
<p> iPhone X o iPhone 10 è il melafonino che nel 2017 sancì grandi innovazioni tanto che venne definito il primo iPhone dopo Steve Jobs. Dopo sei anni si poteva dire che con l’iPhone X iniziava la vera Apple di Tim Cook, la vera Apple oltre Steve Jobs, che però non dimenticava i suoi insegnamenti e le sue idee. Questo smartphone rappresentava per Apple il top di gamma del 2017 ed era fornito della versione del sistema operativo iOS 11 e implementava, fra le tante novità, il Face ID, un sistema che attraverso la fotocamera True Depth consentiva il riconoscimento facciale in 3D tramite una mappatura composta da oltre 30.000 punti invisibili che venivano proiettati sul viso dell’utilizzatore. </p>
<p> 2018, guida autonoma/Adas </p>
<p> In questi 10 anni di tecnologia il settore auto ha fatto della connettività e dei sistemi di sicuerezza (Adas) il proprio business tra fortune, sfortune, prodotti ben riusciti e qualche flop. Chiamate vocali, smartphone connessi all’auto, una sempre più crescente volontà di assistere elettronicamente la guida del conducente. Con il 2018 la parola “guida autonoma” è però entrata in maniera costante nella testa non solo degli appassionati di auto, ma anche in quella, permettiamocelo, della casalinga di Voghera. Ogni auto di serie monta almeno alcune di queste Adas, tecnologie di sicurezza che erano fantascienza nei telefilm degli anni 80 come Supercar, e che oggi sono realtà, e alcune saranno obbligatorie dal 2022. Guida autonoma e Adas (Advanced Driver Assistance Systems) che faranno sempre più parte dell’automazione progressiva dei trasporti e nei prossimi dieci anni ne cambieranno profondamente il mercato. </p>
<p> 2019, Tik Tok piglia tutto </p>
<p> E ultimo tra i 10 anni di tecnologia di questa decade 2010-2019 è proprio il 2019 che sta per volgere al termine. A fare da traino nella bocca di tutti gli appassionati di tecnologia nel 2019 c’è stata indubbiamente quella di Tik Tok. Un social network di matrice cinese nato dalle ceneri di musical.ly, e diventato un must della generazione Z ma non solo. Nel 2019 sono stati davvero tantissimi i video caricati su TikTok, 236 i video caricati in media ogni minuto: danze, meme, creatività, video virali e celebrità. i video brevi, fenomeno del 2019, hanno avuto la loro massima espressione con questo social network. </p>
</doc>
<doc url="https://www.digitalic.it/tecnologia/innovazioni-tecnologiche/agricoltura-del-futuro-verticale" parent_folder="Digitalic 2018-2020" id="file17862332" filename="agricoltura-del-futuro-verticale">
<p> Agricoltura del futuro: verticale e robotizzata </p>
<p> In California l’agricoltura del futuro ha preso piede con Plenty, una startup che utilizza l’agricoltura verticale e i robot per creare piante nutrienti di alta qualità </p>
<p> L’agricoltura del futuro sarà verticale, robotizzata e abbondante, si chiama infatti Plenty (“tanto”, “parecchio”, “in abbondanza”) la startup californiana che rappresenta la versione moderna e tecnologica delle aziende agricole di una volta. A Los Angeles è stato inaugurato di recente il secondo magazzino di questa startup con sede a San Francisco. </p>
<p> Un progetto californiano che potrebbe rivoluzionare il mondo dell’agricoltura urbana, portando i campi direttamente in città e favorendo la diffusione di frutti, ortaggi e altri cibi salutari. Il tutto con un occhio al futuro dell’industrializzazione e concedendo possibilità lavorative alle comunità più povere delle metropoli. Ecco la storia di Plenty. </p>
<p> L’Agricoltura del Futuro sarà verticale e robotizzata, come Plenty </p>
<p> Agricoltura del futuro in America </p>
<p> Per il suo primo insediamento in una grande città, Plenty ha scelto il difficile quartiere di Compton, alle porte di Los Angeles. </p>
<p> Una zona caratterizzata da criminalità e disoccupazione, ma che grazie alla moderna fattoria può rivalutarsi. La struttura di Compton copre novemila metri quadrati e ospita file di torri idroponiche organizzate in pareti ricoperte di verdure a foglia verde non OGM e prive di pesticidi. Queste piante non fanno affidamento sulla luce solare per crescere, ma sfruttano numerose lampade a LED in grado di fornire tutta la luce di cui le colture hanno bisogno. </p>
<p> Dei robot trasportano le piantine mentre altre macchine muovono le torri: una serra futuristica che sfrutta gli spazi in verticale e produce cavoli, fragole, rucola e finocchi. Plenty vuole costruire almeno 500 di queste fattorie verticali in tutto il mondo, soprattutto nelle città densamente popolate con più di un milione di abitanti. </p>
</doc>
<doc url="https://www.digitalic.it/tecnologia/backup-su-google-foto-lo-spazio-di-archiviazione-non-sara-piu-illimitato" parent_folder="Digitalic 2018-2020" id="file17862330" filename="backup-su-google-foto-lo-spazio-di-archiviazione-non-sara-piu-illimitato">
<p> Allo stesso modo, sempre dal 1° giugno prossimo, qualsiasi file di Documenti, Fogli, Presentazioni, Disegni, Forms o Jamboard inciderà sullo spazio di storage rimanente. I file di questo tipo pre-esistenti non saranno conteggiati, a meno che non siano modificati a partire sempre dal 1° giugno 2020. Come già saprete infatti, lo spazio di archiviazione dell’account Google tiene conto dei dati di Gmail, Foto e appunto anche Drive. </p>
<p> Google ha spiegato in tal senso che l’80% degli utenti di Google Foto non ha raggiunto i 15 GB di spazio occupato negli ultimi tre anni e ha anche fornito una scappatoia per gli utilizzatori già assidui del servizio: acquistare uno smartphone della serie Pixel. </p>
<p> Backup su Google Foto, arriva un avviso via mail </p>
<p> Google dovrebbe aver già avvertito di questa modifica via mail. In essa si troverà anche un link che calcolerà una stima, basata sul comportamento in questi anni, di quando dovreste finire il vostro spazio di archiviazione. Ma c’è anche un’altra novità importante, della quale non si fa menzione in detta mail che riguarda la cancellazione dei contenuti degli account inattivi. </p>
<p> Se sarete inattivi su uno o più di questi servizi per 2 anni, Google potrebbe cancellare i contenuti del prodotto nel quale siete stati non attivi. </p>
<p> Se avete superato il vostro spazio di archiviazione per oltre 2 anni, Google potrebbe cancellare i vostri contenuti su Gmail, Drive e Foto. </p>
<p> Uno dei motivi di questa decisione è chiaramente l’avvento di Google One ovvero il servizio di cloud storage di Google. A pagamento. </p>
<p> L’alternativa Amazon Foto </p>
<p> Una valida alternativa da prendere in considerazione è Amazon Foto che offre la possibilità di continuare ad avere il backup illimitato delle fotografie (per quello che riguarda i video, il limite è di 5GB) esattamente come accade con Google Foto. I clienti Amazon Prime ottengono uno spazio di archiviazione illimitato per le foto e 5 GB gratuiti per i video (incluso nell’abbonamento). Inoltre si possono disporre di funzionalità di ricerca e organizzazione avanzate. </p>
<p> Utilizzando l’Archivio di famiglia si possono invitare fino a cinque membri della famiglia, i quali riceveranno uno spazio di archiviazione illimitato per le foto e tutti potranno raccogliere insieme le foto. Se siete già cliente Prime, ti basterà collegarvi qui per iniziare a usare il servizio oppure scaricare l’applicazione per Android ed iOS. </p>
<p> Backup su Google Foto: lo spazio di archiviazione non sarà più illimitato - Ultima modifica: 2020-11-12T11:30:45+00:00 da Francesco Marino </p>
</doc>
<doc url="https://www.digitalic.it/internet/web/bootcamp-digitalent-sas" parent_folder="Digitalic 2018-2020" id="file17862318" filename="bootcamp-digitalent-sas">
<p> Sabato 16 marzo, durante la Milano Digital Week, SAS organizza il Bootcamp Digitalent dedicato a studenti e cittadini per immaginare la Milano Smart del 2025 </p>
<p> Come si immaginano i teenager la città in cui vivranno fra cinque anni? Sono consapevoli che le tecnologie dell’informazione e l’intelligenza artificiale la stanno già trasformando? Come possono essere protagonisti di questo cambiamento? </p>
<p> Rispondere a queste domande è una delle chiavi per cominciare a immaginare in modo concreto il futuro del capoluogo lombardo e, in generale, delle nostre città. </p>
<p> Per questo, SAS ha organizzato il Bootcamp Digitalent: sabato 16 marzo, dalle ore 9.00 alle 13.00 presso la sede SAS di Milano in Via Darwin 20, ragazzi delle scuole superiori e cittadini parteciperanno attivamente all’ideazione della città smart. </p>
<p> Il digitale trasforma quindi l’intelligenza stessa e l’intelligenza trasforma il digitale. È dunque fondamentale, soprattutto per gli adolescenti, dominare il più possibile i nuovi strumenti alla base del cambiamento. </p>
<p> Bootcamp Digitalent: come funziona </p>
<p> In quest’ottica, il Bootcamp Digitalent è pensato come un evento di co-design, in cui pensieri e le aspirazioni diventano protagonisti e big data, oggetti connessi e intelligenza artificiale i fattori abilitanti per la trasformazione delle nostre città. </p>
<p> Durante il bootcamp, i partecipanti scopriranno le tecnologie che abilitano la trasformazione intelligente delle nostre città (dati, analytics, Artificial Intelligence, Internet of Things, Machine Learning) e daranno il via a sessioni per immaginare la Milano intelligente del 2025, supportati da esperti di tecnologia, formazione e di città intelligenti. </p>
</doc>
<doc url="https://www.digitalic.it/economia-digitale/come-scrivere-un-curriculum-efficace" parent_folder="Digitalic 2018-2020" id="file17862319" filename="come-scrivere-un-curriculum-efficace">
<p> Come scrivere il curriculum efficace nell’era digitale, oggi che ci sono strumenti software per l’analisi del Curriculum Vitae? Ormai il curriculum è digitale, ma cosa significa questo nel mondo della ricerca lavoro? In altre parole come scrivere il curriculum efficace per il mondo digitale in cui viviamo? </p>
<p> Che sia per il tuo primo lavoro o per il quinto, ti serve una presentazione efficace, professionale e ben confezionata. Questa presentazione si chiama curriculum, e il modo di scriverlo (e in generale di cercare lavoro) è cambiato parecchio negli ultimi anni. </p>
<p> Ecco quindi alcuni consigli dei leader del settore della ricerca di lavoro e dell’avanzamento di carriera su come scrivere il curriculum per far risaltare il proprio profilo senza esagerare. Preparati a prendere delle comode scarpe e il tuo miglior zaino per il lavoro, perché potresti dirigerti presto verso il tuo nuovo ufficio. </p>
<p> Come scrivere un curriculum efficace nell’era digitale: bisogna usare nuovi strumenti </p>
<p> Indice dei contenuti </p>
<p> Come scrivere un curriculum efficace </p>
<p> Come scrivere un curriculum efficace: deve essere leggibile per gli umani ma anche per i software automatici </p>
<p> Lo sapevi che l’80% dei curriculum viene scartato in meno di 11 secondi? Questa sorprendente statistica è stata comunicata da Amy Klimek, vicepresidente senior delle risorse umane presso ZipRecruiter, e dimostra che il curriculum deve essere in grado di superare il test dei bot. Oggi i curriculum vengono prima esaminati dai bot, ovvero dei software specializzati in grado di leggerli e di capirli, e anche quindi di scartarli in pochi secondi </p>
<p> “Il miglior modo di scrivere un curriculum efficace è renderlo facile da leggere sia per un software di analisi di curriculum che per un reclutatore umano”, afferma Klimek, “questo significa essere chiari e concisi e scegliere solo parole che non lasciano spazio a interpretazioni errate”. </p>
<p> I principali datori di lavoro utilizzano software che analizzano e selezionano i curriculum prima che un essere umano li veda. Funzionalità come colorazioni estrose o formattazione non tradizionale possono far inviare il tuo foglio direttamente nella pila dei rifiuti, prima ancora di arrivare in mani umane. Per evitare ciò, bisogna attenersi agli standard del settore per la formattazione e puntare tutto sul contenuto, dice Klimek. </p>
<p> “I candidati non hanno bisogno di assumere un designer professionista per far arrivare il loro curriculum in cima alla lista – sostiene – la semplicità fa la differenza quando si tratta di impressionare un analista robot”. </p>
<p> Detto questo, se sei in un campo particolarmente creativo, può essere comunque valido la di mostrare un po’ di quella creatività nel tuo curriculum vitae. </p>
<p> Layout e stile del curriculum </p>
<p> Le persone con percorsi di lavoro più creativi si specializzano in modi unici di presentare la loro cronologia di lavoro sulla pagina, ed è grandioso, ma, per la persona media, un formato appariscente è nel migliore dei casi non necessario, e squalificante nel peggiore dei casi. </p>
<p> Per quanto riguarda il carattere, è preferibile usare un unico font nero per tutto il documento. Prendi in considerazione un font sicuro come Arial, Helvetica, Times New Roman o Calibri nella dimensione 10 o 12. Una volta che il curriculum supera il software di scansione iniziale, hai anche bisogno che sia leggibile da qualsiasi occhio umano. </p>
<p> All’interno del curriculum, le intestazioni dovrebbero essere utilizzate per separare le sezioni di contenuto. I punti possono essere usati per ordinare responsabilità e risultati. </p>
<p> In generale, secondo Klimek, ci sono tre schemi di curriculum standard da considerare: </p>
<p> Per chi si candida per una posizione nel suo settore, un curriculum cronologico è la scelta migliore </p>
<p> I neolaureati dovrebbero utilizzare un curriculum incentrato sulla formazione che evidenzi le loro credenziali accademiche </p>
<p> In tutti e tre i casi, questi layout dovrebbero avere un formato verticale da sinistra a destra. </p>
<p> Come fare un curriculum semplice </p>
<p> Quando si chiede agli esperti come scrivere un curriculum efficace molti dicono di puntare sulla semplicità, ma senza perdere i dettali importnati. I dettagli di ciò che il curriculum deve contenere variano da settore a settore, ma, in generale, consigliamo di includere gli elementi di base e ciò significa includere una cronologia delle esperienze di lavoro, i risultati accademici, eventuali riconoscimenti o corsi di formazione specifici completati e alcune informazioni personali, come le attività di volontariato svolte. </p>
<p> “I datori di lavoro amano quando i candidati sono impegnati nella loro comunità e il volontariato può servire da rompighiaccio per le chiacchiere post-colloquio o, in alcuni casi, come sostituto per le esperienze a tempo pieno” afferma Klimek. </p>
</doc>
<doc url="https://www.digitalic.it/magazine/cristina-porzio-deutsche-bank-italia" parent_folder="Digitalic 2018-2020" id="file17862328" filename="cristina-porzio-deutsche-bank-italia">
<p> Cristina Porzio e la trasformazione digitale di Deutsche Bank Italia </p>
<p> Cristina Porzio, una carriera brillante come Chief Information Officer (CIO) & Head of Operations in Deutsche Bank Italia, racconta in questa intervista esclusiva a Digitalic come la tecnologia stia trasformando il settore bancario e come Deutsche Bank stia cambiando per rispondere alla trasformazione digitale </p>
<p> Nata nell’ambito delle Operations dell’Asset Management in Mediolanum, Cristina Porzio è da 23 anni in Deutsche Bank come responsabile del back office Fondi Comuni di investimento. Dal 2015 ha assunto il ruolo di CIO e responsabile di una consistente parte delle Operations. “L’ambizione è stata da subito quella di avviare il processo di trasformazione che oggi stiamo portando avanti e che ci ha già permesso di raggiungere considerevoli obiettivi. – afferma Cristina Porzio – Gli ingredienti vincenti? Sentirsi imprenditore nell’azienda, con una visione nitida, il coraggio e l’orgoglio di raggiungere traguardi importanti accompagnati da intuizione, curiosità, passione, apertura mentale e ascolto, determinazione e un impegno costante”. </p>
<p> di Ilaria Galateria </p>
<p> Cristina Porzio e la trasformazione digitale di Deutsche Bank Italia </p>
<p> Cristina Porzio: Le banche dovranno essere in grado di adottare in maniera creativa nuovi modelli di business, magari entrando in altri mercati e settori, facendo leva sui punti di forza, come la capacità di gestire normativa e sicurezza, la disponibilità di un’ampia base di clientela, di dati e di capitale. Dovranno saper costruire assetti organizzativi, partnership e collaborazioni con i player tecnologicamente avanzati come le Fintech. La contaminazione e il lavoro di squadra tra business e IT sono e saranno sempre più di vitale importanza per gestire il cambiamento e impostare modelli di successo. </p>
<p> Qual è il ruolo del vostro management per cambiare il sistema di offerta e per governare al meglio lo sviluppo in chiave digitale? </p>
<p> Cristina Porzio: Abbiamo la fortuna di avere alle spalle un gruppo globale che ha impostato un modello di sviluppo e governo del digitale estremamente avanzato: quattro Innovation Labs per la ricerca e lo sviluppo di soluzioni innovative pilota, una Digital Factory per la messa a terra delle soluzioni tecnologiche poste a disposizione dell’intero gruppo e hub di sviluppo centrali condivisi. A livello locale, la digital innovation di business è concentrata sull’evoluzione dei canali diretti e il management che gestisce le reti è per lo più focalizzato sulle esigenze di sviluppo digitale e di prodotto per la distribuzione fisica. Il management IT si pone al centro di un ecosistema interno ed esterno interagendo in un percorso circolare. Da un lato, si interfaccia con il business per l’allineamento di strategie e domanda, andando a ricercare sul mercato soluzioni tecnologiche di eccellenza. Dall’altro, propone opportunità selezionate tra le best practice di mercato e i servizi in fase di ricerca e sviluppo. Questa collaborazione virtuosa con il business e le altre funzioni della banca permette di avere un approccio agile in cui si mettono a fattor comune tutte le competenze già nella fase di disegno delle soluzioni. </p>
<p> Cristina Porzio, CIO Deutsche Bank </p>
<p> Cristina Porzio e la trasformazione digitale di Deutsche Bank Italia - Ultima modifica: 2018-06-16T06:49:55+00:00 da Francesco Marino </p>
</doc>
<doc url="https://www.digitalic.it/economia-digitale/dati-audiweb-gennaio-2018" parent_folder="Digitalic 2018-2020" id="file17862312" filename="dati-audiweb-gennaio-2018">
<p> Dati Audiweb: 33,9 milioni di italiani online a gennaio 2018 </p>
<p> Dati Audiweb : nel mese di gennaio 2018 sono stati 33,9 milioni gli italiani che hanno navigato tramite i device rilevati – PC, smartphone e/o tablet -, pari al 61,8% della popolazione dai 2 anni in su. </p>
<p> Dati Audiweb : nel mese di gennaio 2018 sono stati 33,9 milioni gli italiani che hanno navigato tramite i device rilevati – PC, smartphone e/o tablet -, pari al 61,8% della popolazione dai 2 anni in su. La total digital audience nel giorno medio ha raggiunto 24,5 milioni di utenti, online per 2 ore e 22 minuti per persona. </p>
<p> Dai dati sull’area geografica degli utenti online, in questo mese di rilevazione erano online nel giorno medio il 48,7% degli italiani del Nord Est (4,6 milioni), il 47,5% del Nord Ovest (6,7 milioni), il 43,1% del Centro (4 milioni) e il 41,5% dell’area Sud e Isole (9 milioni). </p>
<p> Dati Audiweb gennaio 2018: il tempo trascorso online </p>
<p> Oltre il 77% del tempo totale trascorso online questo mese dagli italiani è stato generato dalla fruizione da mobile (smartphone e/o tablet) e il 23% dalla fruizione tramite computer. L’orologio giornaliero registra una media di 2 ore e 22 minuti di tempo trascorso per persona e, in generale, le donne hanno trascorso online mezz’ora in più degli uomini, dedicando in particolare 2 ore e 23 minuti alla fruizione da mobile e decisamente meno – un’ora circa – alla fruizione da PC. Anche dal punto di vista del tempo speso, emerge che sia i più giovani (18-34 anni) che la fascia più matura della popolazione (35-54 anni) dedicano abbastanza tempo all’online con una media di almeno 2 ore e mezza al giorno. </p>
<p> Dati Audiweb gennaio 2018: i siti visitati </p>
<p> Nel mese di gennaio, oltre alla categoria dei siti di ricerca che raggiunge il 91,3% degli utenti online, confermano almeno l’80% degli utenti le categorie: General interest portals & communities, con l’84,2% degli utenti online mese; Internet tools / web services (i siti dedicati ai servizi e tool online), con l’83,3% degli utenti; Member communities (i social network), con l’81,7% degli utenti; Software manufacturers (dedicati alla presentazione e aggiornamento di software), con l’81,6%%; Video / Movies, con il 79,8% degli utenti online). </p>
<p> Dati Audiweb: 33,9 milioni di italiani online a gennaio 2018 - Ultima modifica: 2018-03-22T18:11:27+00:00 da Francesco Marino </p>
</doc>
<doc url="https://www.digitalic.it/internet/web/digitale-credibilita" parent_folder="Digitalic 2018-2020" id="file17862315" filename="digitale-credibilita">
<p> Google sta facendo significati passi in avanti per migliorare questa percezione di credibilità. Il suo ultimo update di Agosto 2018, Il Search Quality/Medic Update verte, nelle intenzioni, in questa direzione, andando a dare un maggior controllo ai contenuti your money or your life, liberamente traducibile con o la borsa o la vita, per via della rilevanza economica e di natura medica che essi possono avere sulla vita delle persone proprio per la credibilità che, in questa fase di trasformazione digitale, viene attribuita ai contenuti indicizzati. </p>
<p> Ed è per questo il motivo per cui Sundar Pichai, il CEO di Google, è costretto a spiegare il funzionamento del motore di ricerca al Congresso degli Stati Uniti, in una audizione che definire, in alcuni passaggi.. gustosa (“un omino che mostra i risultati di ricerca“) è il minimo. Qualche mese prima era toccato a Mark Zuckerberg, il fondatore di Facebook, affrontare la classe politica, rispondendo con l’ormai iconico “Senator, we run ads” alla sospettosa domanda su come la Inc. ottenesse i suoi pantagruelici guadagni. </p>
<p> Attivo in Italia ed Est Europa, ha lavorato nelle redazioni di Radio Radicale e di Gruppo HTML (oggi Triboo Media). Docente nei Master di Web Communication e Visual & Marketing Design in REA Academy. Ha pubblicato “Interceptor Marketing” con Flaccovio Editore e contribuito a “Le nuove professioni digitali” per Hoepli. </p>
</doc>
<doc url="https://www.digitalic.it/economia-digitale/digital-transformation-index" parent_folder="Digitalic 2018-2020" id="file17862311" filename="digital-transformation-index">
<p> Digital Transformation Index: tutti i dati </p>
<p> Digital Transformation, tutti i dati su ostacoli, investimenti e innovazioni, analizzate più di 1.000 aziende in Nord America ed Europa Occidentale. </p>
<p> Tutti i dati del Digital Transformation Index 2018 redatto da Futurum Research che ha analizzato più di 1.000 aziende in Nord America ed Europa Occidentale con più di 50 dipendenti. Ecco cosa è emerso. </p>
<p> L’obiettivo di Futurum Research era quello di capire l’approccio alla digital transformation e indagare sulla capacità delle imprese di rimanere competitive. Tra i temi presi in esame, nella ricerca c’è anche quello dell’impatto delle nuove tecnologie sul mondo del lavoro e delle priorità di investimento. Ecco in sintesi i risultati del report. </p>
<p> Indice dei contenuti </p>
<p> Digital Transformation aziende e tecnologia </p>
<p> Digital Transformation aziende molto decise: il76,6% delle aziende descrive la propria relazione con la tecnologia come nella media o superiore alla media. Il 23,4% ammette un’adozione lenta o un ritardo. Il 70% delle imprese giudica il proprio Ceo competente in fatto di nuove tecnologie, mentre il 30% esprime preoccupazioni su questo aspetto. </p>
<p> I reparti IT, Customer Care e Marketing generalmente sono quelli che meglio sanno adattarsi al cambiamento tecnologico. Viceversa, le risorse umane, il settore legale e manifatturiero risultano essere più lenti nel rispondere. Solo il 50,4% delle aziende ha espresso un giudizio positivo sulla disruption tecnologica, sulla trasformazione digitale dirompente. Il 24,4% ritiene invece che sia una seria “minaccia” alla sopravvivenza dell’organizzazione. </p>
<p> Digital Transformation Index 2018: Agilità e velocità di adozione delle nuove tecnologie </p>
<p> Digital Transformation, i dati </p>
<p> In riferimento ai tre anni precedenti al semestre preso in esame, emerge che il 50,4% delle aziende ha riscontrato un impatto positivo sul business grazie alle nuove tecnologie, la digital transformation ha significato qualcosa di positivo. Il 30,7% denuncia invece un peggioramento, il 18,9% non ha notato cambiamenti significativi. Il 64,5% delle aziende è ottimista riguardo la propria capacità nei prossimi tre anni di adattarsi all’evoluzione tecnologica, mentre il 35,4% è preoccupato di non riuscirci. </p>
<p> Digital Transformation Index: capacità di adattamento </p>
<p> 2018 Digital Transformation Index : posti di lavoro </p>
<p> Il 67,8% delle aziende riporta di aver avuto un impatto neutrale o positivo in quanto a creazione di posti di lavoro, il 37,3% ha ottenuto un incremento significativo. C’è anche chi ha subito conseguenze negative: il 31,3%, di cui il 15,7% definisce la trasformazione digitale un “killer”. Solo il 34,4% ha inserito in organico un Chief Digital Transformation Officer, anche se il 41,4% ha creato un team dedicato alla digital transformation aziendale. </p>
<p> L’impatto sui posti di lavoro della Digital Transformation </p>
<p> Digital Transformation Index: tutti i dati - Ultima modifica: 2019-01-26T10:44:56+00:00 da Francesco Marino </p>
</doc>
<doc url="https://www.digitalic.it/economia-digitale/facebook-crolla-in-borsa-conseguenze" parent_folder="Digitalic 2018-2020" id="file17862325" filename="facebook-crolla-in-borsa-conseguenze">
<p> Facebook crolla in Borsa, le conseguenze per il mercato digitale </p>
<p> Gestione prodotti pubblicitari, leggi sulla privacy, costi per sviluppare il business. Sono aspetti basilari non solo per Facebook, ma anche per le startup </p>
<p> Facebook crolla in Borsa con la trimestrale che lascia l’amaro in bocca: nelle contrattazioni after hours a Wall Street il titolo ha subito ceduto, per poi precipitare nel corso della conference call con un calo di oltre il 20% (-23,68%). A dimostrazione che il colosso di Mark Zuckerberg non è uscito del tutto illeso dallo scandalo dei dati di Cambridge Analytica e da quelli relativi ai suoi contenuti. </p>
<p> Indice dei contenuti </p>
<p> Facebook, ricavi in aumento del 42% </p>
<p> Il popolare social network archivia il secondo trimestre con ricavi in crescita del 42% a 13,2 miliardi dollari. Gli analisti, da parte loro, scommettevano su 13,4 miliardi di dollari (ed è la prima volta, dal 2015, che Facebook non centra i target degli analisti). Il CFO di Facebook David Wehner ritiene che la frenata dei ricavi proseguirà per il resto del 2018 L’utile netto si è attestato a 5,1 miliardi di dollari.ì </p>
</doc>
<doc url="https://www.digitalic.it/internet/facebook-portal-smart-display" parent_folder="Digitalic 2018-2020" id="file17862320" filename="facebook-portal-smart-display">
<p> Facebook Portal, arriva in Italia la cornice digitale smart </p>
<p> Facebook Portal è il nuovo dispositivo per chat video di Facebook, uno smart display che arriverà a breve anche in Italia </p>
<p> A partire dal prossimo 15 ottobre arriveranno ufficialmente in Italia i dispositivi Facebook Portal. Oltre a Portal e Portal+, usciti negli Stati Uniti lo scorso anno. Inoltre saranno disponibili anche i nuovi Portal Mini e Portal TV. </p>
<p> Indice dei contenuti </p>
<p> Facebook Portal, a cosa serve? </p>
<p> I prodotti della famiglia Portal, made in Facebook, servono per tenere in contatto gli utenti del social network attraverso chiamate e videochiamate. Si comanda con la voce con “Hey Portal” un software di riconoscimento vocale per ora solo in lingua in inglese, ma presto arriverà in italiano. Come detto serve soprattutto per le videochiamate, anche su Whatsapp, ma si può usare anche per giochi, video, film e programmi tv. </p>
<p> Quando non serve per chiamare, Portal funge da cornice per foto digitali. Può mostrare immagini e video, nonché i promemoria di compleanno di familiari e amici. Portal TV consente anche di guardare programmi e altri contenuti di Facebook Watch anche in contemporanea con altre persone connesse. </p>
<p> Le caratteristiche di Portal </p>
<p> Gli schermi smart di Facebook presentano una cornice dal design elegante in modo da risultare perfetti in ogni abitazione e si possono usare sia in verticale che in orizzontale. Portal Mini ha uno schermo HD da 8 pollici, mentre Portal ne ha uno da 10 pollici e Portal + da 15 pollici. </p>
</doc>
<doc url="https://www.digitalic.it/eventi/il-vero-volto-intelligenza-artificiale-10-11-h-1530" parent_folder="Digitalic 2018-2020" id="file17862331" filename="il-vero-volto-intelligenza-artificiale-10-11-h-1530">
<p> “Il vero volto dell’Intelligenza Artificiale: opportunità e rischi della sua diffusione nell’industria italiana” è l’evento speciale di Var Group in collaborazione con Digitalic per sfatare miti e leggende sull’AI e capire come sfruttarla al meglio per il futuro digitale della tua azienda </p>
<p> Si fa presto a parlare di intelligenza artificiale, ma a giudicare dalle statistiche l’AI è ancora poco diffusa e integrata nei processi operativi delle aziende italiane. Non si tratta di mancanza di interesse; al contrario questa tecnologia è spesso considerata una priorità su cui investire anche in modo importante, ma ciononostante sono molti i progetti AI che falliscono. È naturale chiedersi perché ciò accade. Nel nostro evento speciale cercheremo di capire insieme agli esperti di Var Group e IBM quali sono le cause di questi fallimenti e come impostare un cammino virtuoso per portare efficacemente l’AI nelle nostre aziende. </p>
<p> Analizzeremo le reali opportunità che l’AI offre per migliorare i processi operativi e i rischi in materia di sicurezza a cui sono esposte le informazioni aziendali, per imparare a difenderci da possibili attacchi informatici senza rinunciare alle potenzialità di sviluppo e crescita digitale che l’AI apre, in una fase particolare come quella che stiamo vivendo. </p>
<p> I temi di “Il vero volto dell’Intelligenza Artificiale” #AI4real </p>
<p> AI e machine learning sono fra le parole più usate oggi, ma per portare concretamente queste tecnologie al centro dei processi di ogni azienda serve un’ottica di trasformazione digitale più ampia. Occorre partire dai dati, costruire un’architettura delle informazioni affidabile e sicura per avviare progetti capaci di rivoluzionare davvero nel profondo il business aziendale. Gli esperti di Var Group e IBM ci aiuteranno a individuare con chiarezza le giuste strategie di impiego dell’AI. </p>
<p> Roberto Tassi, Brand Manager Division IBM Var Group Raffaele De Lucia, Sales Manager Strategic Accounts – IBM Cloud & Cognitive Software Marco Zanovello, Cyber Security Sales Director Digital Security Division Var Group Stefano Da Col, Head of Advanced Analytics & Data Science Var Group </p>
<p> Silvio De Rossi, Influencer </p>
<p> Presenta: </p>
<p> Francesco Marino, Fondatore di Digitalic </p>
</doc>
<doc url="https://www.digitalic.it/internet/internet-report-q4-2018" parent_folder="Digitalic 2018-2020" id="file17862309" filename="internet-report-q4-2018">
<p> Internet Report Q4 2018: 4,2 miliardi di persone sono online, tutti i dati </p>
<p> Internet report Q4 2018 i dati di Hootsuite e di We Are Social rivelano che sempre più persone in tutto il mondo in via di sviluppo si collegano a Internet. </p>
<p> È arrivato l’Internet report Q4 2018, ovvero i dati di Hootsuite e di We Are Social che rivelano tutte le statistiche su Internet, il mobile, i social e il digitale; i numeri rivelano che sempre più persone in tutto il mondo in via di sviluppo si collegano a Internet, sono ormai 4,2 miliardi. </p>
<p> Milioni di persone in tutta l’Africa e l’Asia meridionale si sono collegate online per la prima volta negli ultimi tre mesi e quasi tutti questi nuovi utenti accedono a Internet esclusivamente tramite dispositivi mobili. </p>
<p> Ci sono stati anche cambiamenti significativi nei numeri relativi ai social media, anche se alcune delle scoperte più interessanti del rapporto di questo trimestre riguardano il declino nel pubblico dei social media, specialmente tra i più giovani utenti di Facebook. </p>
<p> È stato anche un trimestre eccezionale per i dispositivi mobili, con gli utenti globali che hanno speso 20 miliardi di dollari in app negli ultimi tre mesi, equivalenti a più di 150.000 dollari al minuto tra luglio e settembre. </p>
<p> Indice dei contenuti </p>
<p> Internet Report Q4 2018: i numeri chiave del rapporto </p>
<p> – Ci sono quasi 4,2 miliardi di utenti di internet in tutto il mondo nell’ottobre 2018, con un aumento del sette per cento rispetto allo stesso periodo dell’anno scorso. </p>
<p> – Circa 3,4 miliardi di persone sui social in tutto il mondo cioè hanno utilizzato i social media a settembre 2018, con un aumento del 10% rispetto a settembre 2017. </p>
<p> – Più di 5,1 miliardi di persone ora usano un telefono cellulare, mentre la maggior parte usa uno smartphone. </p>
<p> Connettendo il futuro </p>
<p> 68 milioni di persone si sono collegate per la prima volta tra luglio e settembre 2018, il che si traduce in una crescita superiore all’1,5 per cento in soli tre mesi. Ciò corrisponde approssimativamente al ritmo di crescita dell’ultimo anno: 284 milioni di nuovi utenti sono online da settembre 2017, pari a una crescita annuale di circa il sette percento. </p>
<p> Gli utenti dei social media stanno crescendo ancora più velocemente, con 320 milioni di nuovi utenti che si sono iscritti ai social tra settembre 2017 e ottobre 2018. La crescita dei social media tramite dispositivi mobili fa un ulteriore passo avanti, con quasi un milione di persone che hanno iniziato a utilizzare i social su mobile per la prima volta su base quotidiana nell’ultimo anno. </p>
<p> I dati di GSMA Intelligence mostrano che oltre i due terzi della popolazione mondiale ora possiede un telefono cellulare, con circa il 60% di queste persone che possiedono uno smartphone. Di conseguenza, le tendenze di crescita dei dispositivi mobili sono un po’ più lente di quelle per l’utilizzo di internet o dei social media, ma circa 100.000 persone hanno iniziato a utilizzare un telefono cellulare su base quotidiana nell’ultimo anno. </p>
<p> Il numero totale di abbonamenti mobile in uso nell’ottobre 2018 è pari a 8,9 miliardi. Ciò significa che l’utente mobile medio mantiene ancora più di un numero di cellulare, ma il numero medio di abbonamenti per utente continua a diminuire man mano che le persone consolidano le attività mobili su un singolo dispositivo. </p>
<p> Internet Report Q4 2018: Mobile first </p>
<p> Il mobile rappresenta più della metà di tutto il traffico web globale, ma la percentuale di traffico proveniente da computer portatili e desktop è aumentata del 2% nell’ultimo anno. </p>
<p> La quota del traffico web totale proveniente da altri dispositivi, compresi i tablet, continua a diminuire, ma ciò può essere dovuto in parte all’aumento del volume totale di traffico da telefoni cellulari e laptop, piuttosto che dal fatto che le persone hanno ridotto il loro uso di dispositivi quali tablet. </p>
<p> Nonostante il leggero calo della percentuale di traffico web sui dispositivi mobili, gli utenti segnalano che hanno maggiori probabilità di utilizzare i propri telefoni quando vogliono andare online. Gli ultimi risultati del sondaggio Google Consumer Barometer (https://www.consumerbarometer.com/) suggeriscono che abbiamo cinque volte più probabilità di scegliere i nostri telefoni rispetto a un computer o tablet quando si tratta di accedere a internet. </p>
<p> Esistono alcuni possibili motivi per questo squilibrio tra le preferenze dichiarate in merito a dispositivo e il traffico web effettivo. </p>
<p> In primo luogo, molte persone svolgono ancora attività internet correlate al lavoro tramite un computer e queste attività probabilmente rappresentano una quota considerevole del traffico web complessivo (considerando che il tempo di lavoro rappresenta una parte significativa delle nostre ore di veglia). </p>
<p> Allo stesso modo, le persone scelgono spesso dispositivi mobili per esigenze veloci quotidiane, come controllare il meteo o eseguire semplici ricerche sul web. Sebbene queste attività rappresentino una quota significativa della frequenza delle sessioni online, non richiedono che le persone sfogliano numerose pagine diverse per ottenere il risultato desiderato, pertanto questa frequenza non si traduce necessariamente in una quota uguale di traffico web totale. </p>
<p> Le differenze nella velocità di connessione possono anche avere un ruolo significativo nell’influenzare quali dispositivi utilizzano le persone, con la connessione internet fissa media ancora due volte più veloce del suo equivalente mobile. </p>
<p> Le velocità del mobile si abbassa </p>
<p> In effetti, la velocità media della connessione mobile globale è leggermente diminuita negli ultimi tre mesi, mentre le velocità medie delle linee fisse sono aumentate di oltre il 3% da luglio. </p>
<p> Singapore supera le classifiche di connessione fissa di Ookla con una velocità media di 189 Mbps. I collegamenti in sei paesi in tutto il mondo ora hanno una media superiore ai 100 Mbps. </p>
<p> La Norvegia è in testa alle classifiche mobile con una velocità di connessione media di 63 Mbps, poco prima del Qatar. Le velocità di connessione mobile ora raggiungono una media di oltre 50 Mbps in otto paesi in tutto il mondo. </p>
<p> Classifica siti web di Internet Report Q4 2018 </p>
<p> Alphabet Inc. continua a dominare le classifiche dei siti web più importanti del mondo, con SimilarWeb e Alexa che pongono entrambi Google.com e YouTube.com nelle prime due posizioni. </p>
<p> Tuttavia, ci sono stati alcuni cambiamenti in queste classifiche e l’incremento di importanza del Progetto AMP è particolarmente degno di nota. Gli sforzi di AMP per fornire agli editori un’esperienza mobile più rapida sembrano dare i loro frutti, con la classifica che vede AMP al 17° posto come sito più visitato su internet nelle ultime classifiche mensili. </p>
<p> Nel frattempo, i siti di shopping continuano a essere caratterizzati da una forte presenza nella classifica di Alexa, con siti di e-commerce cinesi, in particolare, che consolidano la loro importanza. Gli ultimi dati globali dell’azienda suggeriscono che sia Tmall che Taobao attirano molti più visitatori rispetto ad Amazon, sebbene i loro dati non offrano informazioni su quanti di questi visitatori si trasformano in clienti paganti o quanto spendano. </p>
<p> La moda guida lo shopping online </p>
<p> La ricerca di GlobalWebIndex (http://globalwebindex.net/) può tuttavia aiutarci a dare un senso ai più ampi trend di conversione. Gli ultimi dati dell’azienda mostrano che nove su dieci utenti di internet visitano almeno un sito di vendita al dettaglio ogni mese, e tre quarti continuano a comprare qualcosa. </p>
<p> I comportamenti di acquisto variano leggermente tra uomini e donne, con le donne che hanno maggiori probabilità di utilizzare un’app per lo shopping sul cellulare rispetto agli uomini. </p>
<p> I dati del Global Consumer Survey di Statista mostrano che la moda rimane la categoria più popolare per gli acquisti online, con abbigliamento e scarpe in cima alla lista delle categorie di acquisto su e-commerce negli ultimi dodici mesi. </p>
<p> Forse, dopotutto, Zuck ha ancora qualcosa per cui sorridere. </p>
<p> L’andamento di Facebook </p>
<p> Tuttavia, non sono tutte buone notizie per gli inserzionisti, con gli ultimi dati di Locowise che dimostrano che la copertura organica di Facebook continua a diminuire. </p>
<p> La pagina media di Facebook ha raggiunto il 5% in meno di persone organicamente nel terzo trimestre rispetto al secondo trimestre, e i proprietari di pagine possono ora aspettarsi di raggiungere solo 6 su 100 dei fan se non aumentano la portata dei post a pagamento. </p>
<p> Le recenti modifiche dell’algoritmo sembrano funzionare a favore di Facebook, con il numero di pagine che investono in media pagati in aumento del quattro per cento negli ultimi tre mesi. Tuttavia, gli ultimi dati di Locowise suggeriscono che questi investimenti a pagamento non stanno producendo l’impatto a cui erano abituati. Il contributo medio della copertura retribuita come percentuale della copertura totale della pagina è diminuito del quattro percento nell’ultimo trimestre, suggerendo che si sta ottenendo una minore copertura per l’investimento o che si sta semplicemente investendo meno (anche se un numero maggiore di pagine ora investono in contenuti a pagamento). </p>
<p> In ogni caso, i professionisti del marketing dovrebbero esplorare le tendenze più ampie della portata di Facebook e i numeri di engagement dei precedenti rapporti per aiutare a indirizzare le loro strategie sui social media per il 2019. </p>
<p> Di conseguenza, il consiglio ai professionisti del marketing sarebbe quello di adottare un approccio più “equilibrato” nei confronti dei social media nei loro piani per il prossimo anno e di evitare di mettere tutte le loro uova in un paniere (Facebook). </p>
<p> I dati delle App </p>
<p> Sono stati alcuni mesi buoni per le app mobile, con App Annie che ha riportato alcune statistiche impressionanti nel suo ultimo riepilogo trimestrale . </p>
<p> Di particolare rilievo è il fatto che l’ammontare totale di denaro speso per le app mobili in tutto il mondo nel terzo trimestre ha raggiunto i 20 miliardi di dollari, con un aumento del 20% rispetto allo stesso periodo dell’anno scorso. </p>
<p> Questa spesa equivale a circa $3,70 per ogni smartphone in uso oggi, con i giochi per dispositivi mobili che rivendicano il ruolo da leone di queste entrate. </p>
<p> Il nostro insaziabile appetito per i dati mobili non mostra alcun segno di rallentamento, con gli ultimi numeri di Ericsson che suggeriscono che l’utente medio di smartphone globale ora consuma più di 3,8 GB di dati mobili ogni mese. </p>
<p> Previsioni Internet report 2019 </p>
<p> Tutti i dati contenuti in questo rapporto di aggiornamento finale per il 2018 suggeriscono che avremo un sacco di storie interessanti da segnalare per il prossimo anno. </p>
<p> In particolare, bisognerà prestare attenzione a: </p>
<p> – l’accelerata nella crescita degli utenti di internet nelle economie in via di sviluppo, in particolare in Africa. – la continua forte crescita dei numeri complessivi degli utenti dei social media, ma alcuni cali significativi nel pubblico delle singole piattaforme di social media. – un salto nel valore totale della spesa per l’e-commerce dei consumatori, con una forte crescita in settori come moda e spesa quotidiana. </p>
<p> Internet Report Q4 2018: 4,2 miliardi di persone sono online, tutti i dati - Ultima modifica: 2018-11-04T06:51:23+00:00 da Francesco Marino </p>
</doc>
<doc url="https://www.digitalic.it/internet/internet-trends-2018" parent_folder="Digitalic 2018-2020" id="file17862304" filename="internet-trends-2018">
<p> Internet trends 2018 : il report completo di Mary Meeker </p>
<p> Tutti gli Internet Trends 2018, le tendenze tecnologiche, tutti i più importanti web trend. La leggendaria venture capitalist Mary Meeker ha appena rilasciato la versione 2018 del suo famoso Internet Trends Report </p>
<p> Vuoi conoscere gli Internet trends 2018, le statistiche e le tendenze tecnologiche, tutti i più importanti web trend 2018 ? Non c’è nulla di meglio, allora dell’ Internet trends report di Mary Meeker. </p>
<p> Indice dei contenuti </p>
<p> Internet trends 2018 </p>
<p> La leggendaria venture capitalist Mary Meeker ha appena rilasciato il suo famoso report Internet Trends 2018 (avevamo pubblicato in passato le sue previsioni 2017 e 2016). Riguarda tutto quello che c’è da sapere, dal cellulare e l’e-commerce, alla competizione tra giganti della tecnologia. Guarda i punti salienti qui e più in basso il rapporto completo di 294 pagine. </p>
<p> Internet trends 2018 : utilizzo </p>
<p> A partire dal 2018, metà della popolazione mondiale, pari a circa 3,6 miliardi di persone, sarà su internet. Ciò è dovuto in gran parte ai telefoni Android più economici e al Wi-Fi sempre più disponibile, anche se i singoli servizi potrebbero dover superare tempi più duri per via dell’aggiunta di nuovi utenti quando il web raggiungerà la saturazione. </p>
<p> Internet Trends 2018 – investimento tecnologico </p>
<p> Siamo ai massimi storici per gli investimenti pubblici e privati in tecnologia e i primi sei investitori sono tutte società tecnologiche. </p>
<p> Internet Trends 2018 – e-commerce </p>
<p> E-commerce vs negozio fisico: la crescita dell’e-commerce accelera poiché ora il 13% di tutti gli acquisti al dettaglio avviene online e le spedizioni di pacchi stanno aumentando rapidamente, segnalando grandi opportunità per le nuove app di shopping. Sempre più persone avviano ricerche di prodotti direttamente su Amazon rispetto ai motori di ricerca, ma Jeff Bezos si basa ancora su altre piattaforme, come Facebook e YouTube, per spingere le persone a desiderare degli oggetti. </p>
<p> Internet Trends 2018 – servizi in abbonamento </p>
<p> Stiamo assistendo a un’adozione massiccia, con Netflix in rialzo del 25%, il New York Times in rialzo del 43% e Spotify in rialzo del 48% rispetto all’anno precedente nel 2017. Un livello iniziale gratuito accelera i tassi di conversione. </p>
<p> Internet Trends 2018 – istruzione </p>
<p> I dipendenti cercano corsi di aggiornamento e formazione su YouTube e corsi online per tenere il passo con i nuovi requisiti di lavoro. </p>
<p> Internet Trends 2018 – smart working </p>
<p> i dipendenti bramano la pianificazione e la flessibilità del lavoro da casa e la scoperta in internet del lavoro freelance l’ha portata a crescere 3 volte più velocemente della crescita totale della forza lavoro. La forza lavoro su richiesta è cresciuta del 23% nel 2017 guidata da Uber, Airbnb ed Etsy. </p>
<p> Trend di Internet 2018 – trasporti </p>
<p> le persone acquistano meno auto, tenendole più a lungo e spostando le spese di trasporto in rideshare, che ha visto raddoppiare le corse nel 2017. </p>
<p> Internet trends 2018 : il report completo di Mary Meeker - Ultima modifica: 2018-06-01T07:08:33+00:00 da Francesco Marino </p>
</doc>
<doc url="https://www.digitalic.it/economia-digitale/marchio-piu-influente-del-2019" parent_folder="Digitalic 2018-2020" id="file17862323" filename="marchio-piu-influente-del-2019">
<p> Marchio più influente del 2019: Google sul podio, male Facebook </p>
<p> La ricerca sull’influenza delle marche è stata presentata per il quarto anno consecutivo organizzato da Ipsos e Iabicus </p>
<p> Si è tenuto a Milano il The Most Influential Brands, evento organizzato da Ipsos e Iabicus per presentare i risultati dell’indagine globale “sull’influenza” delle marche nella nostra vita quotidiana. Marchio più influente del 2019 in Italia? Avremmo potuto scommettere che non avremmo perso: Google. Seguito sul podio da Amazon e WhatsApp. </p>
<p> La ricerca è stata presentata per il quarto anno consecutivo in occasione di uno speciale evento rivolto alle aziende e alla stampa e il tema affrontato nell’edizione 2019 era il brand activism. Scoprire come una marca può rafforzare la propria influenza agendo attivamente nell’interesse della società e della propria comunità. Sono intervenuti oltre al CEO di Ipsos Italia, Nicola Neri, Carlo Mangini – Parmigiano Reggiano, Katia Pantaleo – Ichnusa, e Nico Colonna – Smemoranda. I tre brand hanno portato sul palco le loro storie di successo, raccontando come hanno posto la CSR (Corporate Social Responsability) al centro del proprio modello di business, rafforzando il proprio legame con gli stakeholders ( portatore di interesse) e guadagnando vantaggi competitivi. </p>
<p> Marchio più influente del 2019, i risultati </p>
<p> Google, Amazon e Whatsapp sono quindi in ordine i tre ‘Most Influential Brands’ per lo studio annuale che Ipsos, intervistando 4.550 italiani, ha realizzato per scoprire quali siano i marchi in grado di influenzare maggiormente la vita delle persone. Seguono nella top ten PayPal, Microsoft, YouTube, Samsung, Facebook, Mulino Bianco e Visa. </p>
<p> Composizione del podio invariata rispetto allo scorso anno ma Facebook scende dal quinto all’ottavo posto. Esce Ikea (nel 2018 decima e ora tredicesima) mentre entra nella top ten Mulino Bianco, unica azienda italiana del food presente tra i primi dieci (nel 2018 solo diciannovesima). Instagram è al quarto posto per la Generazione Z (15- 19 anni), ma non compare in nessun’altra top ten per fasce di età. Netflix è al decimo posto per la Generazione Z e alla sesta posizione per i Millennial (20-38). Nutella che pur non comparendo nel ranking generale, è al sesto posto per la Generazione Z, al nono per i Millennial e al decimo per i Boomers, cioè le persone nate tra il 1945 e il 1960. </p>
<p> Marchio più influente del 2019: Google sul podio, male Facebook - Ultima modifica: 2019-10-02T13:00:16+00:00 da Francesco Marino </p>
</doc>
<doc url="https://www.digitalic.it/economia-digitale/mercato-pc-2018-crescita" parent_folder="Digitalic 2018-2020" id="file17862307" filename="mercato-pc-2018-crescita">
<p> “La crescita delle vendite di PC nel secondo trimestre del 2018 è stata guidata dalla domanda nel mercato business, che è stata compensata dal calo delle vendite nel segmento consumer – sostiene Kitagawa – l’area consumer, la struttura di mercato fondamentale, a causa di cambiamenti nel comportamento degli utenti PC, continua a influire sulla crescita del mercato. I consumatori utilizzano i loro smartphone per attività ancora più quotidiane, come controllare i social media, vedere il calendario, utilizzare servizi bancari e fare acquisti, il che riduce la necessità di un PC consumer. </p>
<p> Mercato PC 2018 : i dati Gartner e IDC </p>
<p> La ricerca di Gartner mostra che le vendite di PC in tutto il mondo hanno raggiunto 62,1 milioni di unità nel secondo trimestre e che tutte le regioni hanno visto una crescita in qualche misura, rispetto ad un anno fa. </p>
<p> Mercato PC 2018 i dati Gartner </p>
<p> La ricerca di IDC sul mercato PC 2018 include anche il Chromebook ma mette da parte i tablet Windows come Surface Pro. Per Gartner, è l’opposto, quindi i dati sono leggermente diversi. </p>
</doc>
<doc url="https://www.digitalic.it/internet/social-network/migliorare-vita-digitale" parent_folder="Digitalic 2018-2020" id="file17862327" filename="migliorare-vita-digitale">
<p> In effetti, quante sono le distrazioni digitali e i contenuti che ci raggiungono sui vari canali quotidianamente, riempiendo le nostre giornate e aumentando il tempo trascorso online? Come passiamo in rassegna le varie fonti di notizie? Avete mai provato a verificare quanto tempo trascorrete sui diversi siti, social network inclusi ovviamente? Se spesso si tende a risolvere il tema delle ore trascorse online suggerendo la necessità di una più o meno massiccia azione di digital detox, bonificare invece contatti, canali e contenuti costituisce un’azione di lungo periodo. La pulizia degli “amici” è ormai un’attività frequente per gli utenti e contribuisce a mantenere la loro rete interessante, ma non è l’unica attività utile da intraprendere per migliorare la vita online. </p>
<p> 5 azioni per migliorare la propria vita digitale </p>
<p> Ecco dunque le cinque cose da fare per liberare il proprio tempo digitale e migliorare la propria vita digitale: </p>
<p> 1. Eliminare le newsletter superflue: davvero avete bisogno di tutte quelle informazioni che ogni giorno affollano la vostra casella email? L’“inbox zero”, cioè la capacità di raggiungere una quota di email da leggere pari appunto a 0, è uno dei cardini della vita digitale, ed è spesso anche sintomo di una corretta gestione del proprio lavoro. Quindi perché affollare la casella di posta con email che neanche leggeremo? Ovviamente è difficile ricordare tutti i servizi a cui si è iscritti, quindi alla ricezione di una newsletter vale la pena arrivare fino in fondo ed eventualmente cliccare “unsubscribe”. </p>
<p> 2. Selezionare le fonti di informazione: come utenti abbiamo a disposizione una quantità significativa di informazioni che ci consentono di rimanere aggiornati su fatti e ultime notizie. Di quali fonti possiamo però fidarci? Quali sono per noi le più autorevoli? In mezzo al mare magnum informativo in cui nuotiamo online, può essere utile identificare e organizzare le nostre fonti preferite e più affidabili. Ciò consentirà di informarsi rapidamente e in maniera sicura su ultime notizie e temi di interesse. Sono inclusi in questo ragionamento non solo i media in sé ma anche le persone ritenute più autorevoli su certe tematiche. </p>
<p> 3. Passare in rassegna gli account social: la pulizia dei contatti è il problema a valle, ma a monte bisogna piuttosto chiedersi se sia il caso di (man)tenere attive più piattaforme social. Riuscite a ricordare a memoria tutti i canali su cui avete creato un account? E quanti ne usate quotidianamente? Limitatevi a questi ultimi, se necessario con un minimo di flessibilità (ad esempio per quei social network che per loro stessa natura potrebbero non implicare un’interazione quotidiana ma che comunque ritenete rilevanti per il vostro personal branding). </p>
<p> 4. Usare strumenti di gestione del tempo: misurate quanto siete stati online in attività che non siano quelle lavorative. Esistono diversi tool utili allo scopo, che consentono ad esempio di capire sia come abbiamo parcellizzato il nostro tempo, sia come organizzarlo in maniera più efficace (un esempio su tutti, adottando la tecnica del pomodoro che scompone in intervalli di 25’ le varie attività intervallandole poi con una pausa di 5 minuti). </p>
<p> 5. Usare piattaforme che consentano di bloccare momentaneamente alcuni siti favorendo la concentrazione: si legano al punto precedente invece tutti quegli strumenti che permettono agli utenti di elencare e bloccare alcuni siti web per favorire la produttività. L’importante è utilizzarli in ottica auto-educativa: ad esempio usare un tool per bloccare il mio accesso a Facebook da browser per i prossimi 60 minuti è utile se, giorno dopo giorno, diventa anche un modo per prendere consapevolezza di quanto tempo avrei speso su Facebook invece di completare attività più importanti. </p>
<p> ** Emanuela Zaccone: Digital Entrepreneur, co-founder e Marketing & Product Manager di TOK.tv. Ha oltre 10 anni di esperienza come consulente e docente in ambito social media analysis e strategy per grandi aziende, startup e università. È autrice di “Digital Entrepreneur: principi, pratiche e competenze per la propria startup” (Franco Angeli, 2016) e di “Social Media Monitoring: dalle conversazioni alla strategia” (Flaccovio, 2015). </p>
</doc>
<doc url="https://www.digitalic.it/tecnologia/cloud-tecnologia/oracle-cloud-day-2018" parent_folder="Digitalic 2018-2020" id="file17862314" filename="oracle-cloud-day-2018">
<p> Oracle Cloud Day 2018, l’innovazione e la trasformazione digitale </p>
<p> Davanti a una platea di 1.200 persone nella sala del MiCo – Milano Congressi, Oracle ha dato vita al suo evento più importante, Oracle Cloud Day 2018 </p>
<p> Davanti a una platea di 1.200 persone accolte all’interno della sala plenaria del MiCo – Milano Congressi, Oracle ha dato vita al suo evento più importante, Oracle Cloud Day 2018 </p>
<p> di Franz Russo </p>
<p> Oracle Cloud Day 2018 è stata una giornata interamente dedicata all’innovazione e alla trasformazione digitale per le aziende del futuro. E in questo processo il Cloud gioca un ruolo fondamentale. È un asset strategico per le realtà che vogliono crescere. Al centro dell’attenzione sono stati principalmente due temi. In primis i trend tecnologici emergenti – Intelligenza Artificiale e Machine Learning su tutti. In secondo luogo le esperienze di alcune fra le tante realtà italiane che hanno scelto il cloud Oracle per rispondere in modo efficace alle loro sfide, implementando soluzioni nei più vari ambiti – che siano verticali, tecnologici, o di funzione aziendale. Dall’ERP alle risorse umane, dalla security ai big data e analytics, dal marketing fino alla blockchain. </p>
<p> Oracle Cloud Day 2018 </p>
<p> La giornata è stata aperta da Fabio Spoletini, Country Manager di Oracle Italia. Con lui sul palco il collega internazionale Neil Sholay, VP of Digital di Oracle EMEA. I manager hanno sottolineato alcuni trend e numeri chiave da tenere presente quando si progettano le strategie tecnologiche e di business. </p>
<p> Fabio Spoletini, Country Manager di Oracle Italia ha aperto l’ Oracle Cloud Day 2018 </p>
<p> Oracle Cloud Day 2018: numeri e previsioni di mercato </p>
<p> Entro il 2025, tra sette anni, il 100% delle applicazioni in cloud e delle piattaforme di servizi avrà funzionalità di Intelligenza Artificiale integrate; l’85% delle interazioni con i clienti saranno automatizzate; il 60% dei profili professionali IT che saranno necessari alle aziende nel 2025 oggi ancora non esistono e dovranno essere creati.“Dietro a questi numeri si cela un cambiamento radicale che le imprese italiane non devono ignorare, ma possono anzi abbracciare per avvalersene, con il supporto di Oracle” ha sottolineato Spoletini.“Negli ultimi anni sempre più aziende hanno scelto il cloud per innovare la gestione di piattaforme, infrastrutture e processi critici per il business: dalle risorse umane all’e-commerce e al marketing, il cloud si è fatto strada fino al cuore pulsante delle aziende: l’ERP. </p>
<p> AI e Machine Learning al centro di Oracle Cloud Day 2018 </p>
<p> Sempre più dati concorrono a dare forma alle strategie e alle decisioni aziendali e con l’integrazione di AI e machine learning mettiamo strumenti potenti nelle mani di tutte le linee di business. Chi ha già scelto il cloud in modo deciso ha acquisito un vantaggio competitivo importante per fare fronte alla trasformazione, riducendo i costi, stimolando l’innovazione e migliorando la produttività”. </p>
<p> Neil Sholay, VP of Digital di Oracle EMEA all’Oracle Cloud Day 2018 </p>
<p> Neil Sholay, facendo leva sull’Intelligenza Artificiale, ha poi delineato la visione di Oracle in un futuro in cui, secondo Gartner, innovazione e crescita dipenderanno dalla capacità di sfruttare al 100% la “tempesta perfetta” dell’integrazione di tecnologie emergenti, immersive e connesse per accelerare i processi decisionali e aumentare la proattività rispetto al cambiamento. </p>
<p> Secondo Sholay, si va nella direzione di un’azienda “autonomous” ovvero in cui, iniettando il potenziale di AI e machine learning in modo trasversale sui livelli operativi e di business, si creano le condizioni per realizzare una reale convergenza di tecnologie e competenze. </p>
<p> Un’azienda in cui l’ERP dialoga con le vendite, l’IoT alimenta con i suoi dati la supply chain estesa che arriva fino al consumatore: un’azienda complessa, che trova nel cloud la piattaforma unificante non solo per abilitare la tecnologia, ma anche per dare alle persone strumenti sempre più potenti. Il valore aggiunto di AI e machine learning nelle applicazioni consente alle persone di trasformare l’IT in innovazione di business, questo il messaggio dell’ Oracle Cloud Day 2018. </p>
<p> Oracle Cloud Day 2018, l’innovazione e la trasformazione digitale - Ultima modifica: 2018-11-30T06:41:34+00:00 da Francesco Marino </p>
</doc>
<doc url="https://www.digitalic.it/tecnologia/professioni-del-futuro-emergenti" parent_folder="Digitalic 2018-2020" id="file17862308" filename="professioni-del-futuro-emergenti">
<p> Ecco le professioni del futuro che creeranno 85mila posti di lavoro, sono i lavori ad alta competenza digitale, i lavori del futuro, le nuove professioni emergenti: dai Big Data alla Cyber Security, passando per il Cloud e Data Science, </p>
<p> Le professioni del futuro titoli di studio </p>
<p> Per queste posizioni il mercato richiede il 62% di laureati e il 38% di diplomati, ma il nostro sistema formativo propone troppi diplomati (8.400 in eccesso) e troppo pochi laureati (deficit di 4.400). La buona notizia è che le immatricolazioni in facoltà dell’area Ict crescono di anno in anno, tuttavia è alto il tasso di abbandono (60%), soprattutto nelle triennali di informatica. </p>
<p> Le nuove competenze nei percorsi universitari </p>
<p> Nei percorsi universitari stanno entrando le competenze legate a Big Data, Data Science, Cybersecurity, resta però trascurato il Cloud. </p>
<p> Nelle facoltà non Ict invece non è prevista alcuna formazione in proposito per circa la metà dei 4.362 corsi di laurea esistenti. Stanno in compenso aumentando, seppur lentamente, le collaborazioni fra scuola, università, imprese e associazioni: un’area strategica da amplificare, superando i problemi legati alla dispersione del quadro normativo, al coordinamento organizzativo e all’accesso agli incentivi. </p>
<p> Le professioni del futuro più richieste </p>
<p> Infine, se lanciamo lo sguardo alle professioni del futuro, le nuove professioni emergenti si chiameranno Change Manager, Agile Coach, Technology Innovation Manager, Chief Digital Officer, IT Process & Tools Architect e saranno costituite da un mix più articolato di competenze, per governare strategicamente i cambiamenti imposti dalle aree Big Data, Cloud, Mobile, Social, IoT e Security. </p>
<p> Saranno soprattutto figure fatte da un impasto di skill tecnologiche, manageriali e soft skills quali leadership, intelligenza emotiva, pensiero creativo e gestione del cambiamento. </p>
</doc>
<doc url="https://www.digitalic.it/internet/protezione-dei-dati-sui-social-network" parent_folder="Digitalic 2018-2020" id="file17862321" filename="protezione-dei-dati-sui-social-network">
<p> Protezione dei dati sui social network: LinkedIn sul podio della “fiducia digitale” </p>
<p> Il rapporto annuale “US Digital Trust Survey” di Insider Intelligence ha valutato nove piattaforme social sulla base di sicurezza, legittimità, comunità, esperienza della pubblicità e rilevanza della pubblicità </p>
<p> La protezione dei dati sui social network è stato uno degli argomenti hot degli ultimi due anni. Su questo tema, negli Stati Uniti, il servizio di ricerca incentrato sul digitale Insider Intelligence ha stilato una speciale classifica sulla fiducia dei consumatori americani nei confronti delle principali piattaforme di condivisione social, Facebook, Instagram, LinkedIn, Pinterest, reddit, Snapchat, TikTok, Twitter e YouTube. Definendo come “fiducia digitale” la fiducia che gli utenti hanno in un social media riguardo la protezione delle proprie informazioni e con la consapevolezza di essere in un ambiente sicuro per creare e interagire con i contenuti. Cosa è emerso? </p>
<p> Protezione dei dati sui social network, Facebook fanalino di coda </p>
<p> Secondo il rapporto annuale “US Digital Trust Survey” di Insider Intelligence, LinkedIn è la piattaforma social più affidabile in assoluto. Mentre i consumatori americani si fidano pochissimo di Facebook, TikTok e Twitter. Nella ricerca di Insider Intelligence sono state valutate le percezioni dei consumatori americani su cinque categorie relative al concetto di fiducia: sicurezza, legittimità, comunità, esperienza della pubblicità e rilevanza della pubblicità. </p>
<p> La ricerca ha riguardato 1.865 persone tra i 18 e i 74 anni ed è stata svolta tra maggio e giugno su un campione selezionato da terze parti. La prima piattaforma, secondo i risultati, è quindi LinkedIn, la seconda è Pinterest, seguita da Snapchat, Reddit, Youtube, Instagram, Twitter, TikTok e infine da Facebook. </p>
<p> Emerge quindi quanto Facebook sia la piattaforma meno affidabile per quanto riguarda la protezione dei dati sui social network. Il 32% dei consumatori americani iscritti al social non è infatti d’accordo con l’idea che Facebook sia degno di fiducia nell’ambito della protezione dei loro dati e della loro privacy. Invece, per gli utenti di LinkedIn questo valore è al 10%. </p>
<p> “Sono passati solo due anni – ha detto Audrey Schomer, senior research analyst di Insider Intelligence – dallo scandalo di Cambridge Analytica e ci aspettavamo che il pubblico se lo ricordasse ancora e continuasse a segnare la percezione del social caratterizzandolo come una piattaforma che non protegge adeguatamente i loro dati”. </p>
<p> La maggioranza degli utenti americani di Facebook, cioè circa il 53%, è d’accordo con l’idea che comunque il social protegga in qualche modo la loro privacy. È la percentuale più bassa tra quelle registrate fra i nove social. </p>
<p> Anche TikTok e Twitter sono stati tra i peggiori per quanto riguarda la fiducia nella protezione dei dati sui social network e la gestione della privacy. Si parla di circa un utente su cinque di TikTok e Twitter negli Stati Uniti (22% e 21%, rispettivamente), che non ha fiducia nelle piattaforme sulla protezione dei dati e la privacy. </p>
<p> Per quanto riguarda TikTok, secondo la società di analisi, sul giudizio ha pesato molto anche lo scontro che è in corso con il governo americano e la politica intransigente di Donald Trump nei confronti di questa azienda e della sicurezza della sua app. </p>
</doc>
<doc url="https://www.digitalic.it/computer/software/software-di-videoconferenza-i-migliori-per-le-aziende-nel-2020" parent_folder="Digitalic 2018-2020" id="file17862329" filename="software-di-videoconferenza-i-migliori-per-le-aziende-nel-2020">
<p> Software per videoconferenza: i migliori per le aziende nel 2020 </p>
<p> Sono sicuramente gli strumenti del momento: i software per videoconferenza. Sono numerosi, alcuni storici alcuni nati o implementati e migliorati per soddisfare le esigenze emerse con il lockdown e restrizione a causa del Coronavirus. </p>
<p> È un fatto scientifico che la comunicazione è più efficace quando puoi vedere la persona con cui stai parlando. Vedere le espressioni facciali dell’altra persona, ad esempio, rende facile fare una richiesta seria partendo da un’osservazione disinvolta o da uno scherzo. Ma i software di videoconferenza sono ampiamente utili quando le distanze sono limitanti ad un incontro face to face e soprattutto come quando in periodi dove l’impossibilità di lavorare in team cause forze maggiori, vedi l’epidemia da COVID-19, costringe allo smart working e quindi all’utilizzo di piattaforme dedicate alle videoconferenze, che contemplano anche live streaming e webinar. Possiamo dirlo senza nessuna remora: dobbiamo abituarci all’utilizzo quotidiano di software per videochiamare chi non è “vicino” a noi. </p>
<p> Ma quali sono i migliori software di videoconferenza da utilizzare nel 2020? </p>
<p> Indice dei contenuti </p>
<p> Una necessità sempre più alta di software per videoconferenze </p>
<p> Come abbiamo detto, la pandemia di Covis-19 ha fatto scattare una crescente esigenza di strumenti per riunioni e meeting da remoto, come mai prima. Per questo alcuni storici marchi hanno introdotto delle migliorie se non addirittura dei cambiamenti strutturali importanti, così da rispondere alle esigenze di un mercato che è esploso e si è allargato enormemente, rispetto solo a 10 mesi. </p>
<p> Come scegliere il software per videoconferenze adatto </p>
<p> In primis bisogna porsi delle domande: qual è la mia esigenza: in parole povere, quale esigenza deve soddisfare il software per videoconferenze che vado a scegliere? </p>
<p> Il numero di partecipanti è sicuramente un altro fattore da considerare, le prestazioni che offrono durante la videochiamata, ma anche la possibilità di una registrazione dello streaming della videoconferenza. Il prezzo sarà quindi una diretta conseguenza: a parità di prestazioni e soprattutto, a parità di elementi che possano soddisfare la tua richiesta, il prezzo potrebbe diventare l’ultimo elemento che determinerà su quale software per videoconferenze a cui affidarsi per riunioni e videochiamate. </p>
<p> Per questo abbiamo selezionato differenti soluzioni, in grado di soddisfare secondo differenti caratteristiche, le esigenze che emergeranno. </p>
<p> Microsoft Teams </p>
<p> Microsoft ha fatto sapere che durante il periodo di smart working causa coronavirus, su scala planetaria, tutti potranno attivare 6 mesi di Microsoft Teams a costo zero in versione premium. La “prova” di Microsoft Teams estesa a 6 mesi offre tutte le funzionalità più evolute tra cui lo storage cloud e la possibilità di organizzare meeting online con un massimo di ben 10.000 partecipanti. A partire dal 10 marzo, Microsoft aggiornerà anche il piano gratuito di Teams eliminando le restrizioni sul numero di utenti che possono entrare a far parte di un team e aprirà a tutti le funzionalità di videoconferenza. Non è dato sapere per quanto tempo le funzioni extra saranno rese disponibili gratuitamente nel profilo a costo zero. </p>
<p> Microsoft Teams, successore di Skype for Business, non è tanto un prodotto ma una funzionalità di Office 365. Chiunque può iscriversi alla versione gratuita di Microsoft Teams utilizzando un account Microsoft. Tale livello supporta fino a 300 membri, con accesso ospite, chiamate video e audio one-to-one e di gruppo, file condivisi (2 GB per utente e 10 GB per squadra), condivisione dello schermo e colorazione dei documenti tramite le app di Office online. </p>
<p> Cisco Webex </p>
<p> Webex è la piattaforma professionale di Cisco adatta per organizzare riunioni, eventi, webinar, corsi formativi o assemblea online a distanza. Molto diffusa nelle aziende, anche ad alto livello, adatta anche a numerosi partecipanti, ha sicuramente diversi applicativi che la rendono una delle più utilizzate e migliori videoconferenze del mercato. </p>
<p> Tra le molte funzioni disponibili su Webex, la piattaforma mette a disposizione video di altissima qualità e la utilissima commutazione video a voce, una funzionalità che consente di mettere in evidenza la persona che parla durante la videoconferenza. Disponibile poi Meeting audio, una funzione utile per riunioni e durante la formazione a distanza, che permette di condividere durante la videoconferenza una presentazione con audio attivo. Webex per l’emergenza Coronavirus, ha messo a disposizione la sua tecnologia per la didattica a distanza per il sistema scolastico italiano. Disponibile anche app iOS e Android. </p>
<p> Zoom Cloud Meetings </p>
<p> Zoom Cloud Meetings è una piattaforma web per meeting, webinar e collaborazione da remoto. Dà quindi la possibilità di tenere videoconferenze, lezioni onlie e corsi didattici di ogni genere senza che ci sia bisogno di essere presenti all’interno dell’aula. Una piattaforma estremamente versatile, dunque, capace di adattarsi alle esigenze più disparate. Consente la condivisione dello schermo di qualunque dispositivo, mettendo a disposizione una suite di strumenti collaborativi, utili nel caso di riunioni di lavoro a distanza per le quali è richiesta la condivisione di idee e contributi. </p>
<p> A differenza di altre piattaforme, Zoom non necessita di una rubrica “interna” grazie alla quale avviare conversazioni o videoconferenze. Potrete invitare i partecipanti utilizzando la vostra casella elettronica o servizi di messaggistica istantanea come WhatsApp, Messenger, Telegram. </p>
<p> Software per videoconferenza: i migliori per le aziende nel 2020 - Ultima modifica: 2020-11-12T18:02:40+00:00 da Francesco Marino </p>
</doc>
<doc url="https://www.digitalic.it/internet/social-network/statistiche-social-network-2019-italia" parent_folder="Digitalic 2018-2020" id="file17862313" filename="statistiche-social-network-2019-italia">
<p> Statistiche social network 2019: i dati sull’Italia </p>
<p> Le Statistiche social network nel resoconto di We Are Social mostrano l’interesse sempre crescente degli italiani verso i social media. I dati. </p>
<p> Le statistiche sui social network 2019 svelano che YouTube regna ancora sovrano, Facebook continua a resistere, ma viene superato da WhatsApp: ecco tutti i dati sull’utilizzo dei social media da parte degli italiani. </p>
<p> Anche quest’anno è stato pubblicato online il dettagliato report sull’utilizzo di internet e dei social media, firmato We Are Social e in collaborazione con Hootsuite, che restituisce una fotografia particolareggiata della situazione tecnologica nel mondo e nei singoli paesi di interesse. Rispetto al mese di gennaio dello scorso anno, a livello globale si può notare un aumento costante delle persone che si avvicinano al mondo del world wide web: con un aumento della popolazione di 84 milioni di persone, gli utenti di internet sono cresciuti del +9,1%, per un incremento totale di 367 milioni di utenti. </p>
<p> Ma se il numero di internauti cresce in maniera esponenziale, gran parte dei meriti vanno ai dispositivi mobili, utilizzati dal 52% della popolazione mondiale, e dei social network. Questi ultimi registrano +9% rispetto allo scorso anno, con un totale di 3,48 miliardi di utenti attivi di cui 3,26 miliardi da dispositivo mobile. Queste statistiche ci rivelano quanto, durante tutto il corso del 2018, l’uso dei dispositivi mobili sia aumentato in maniera sempre più significativa, un trend che sembra progredire anche in questo 2019. </p>
<p> Ma se questi sono i dati relativi al panorama mondiale, non è da meno l’Italia: ecco tutte le statistiche dei social network 2019 nel Belpaese. </p>
<p> Indice dei contenuti </p>
<p> Uso di internet in Italia </p>
<p> Agli italiani piace trascorrere del tempo online, e l’uso dei social network è sempre più massiccio: è quanto si evince dal rapporto di We Are Social, che mette in evidenza come l’uso di internet sia aumentato del 27% rispetto all’anno scorso, con un totale di 54,80 milioni di persone che usano la rete web per gli scopi più disparati. Su una popolazione di 59,25 milioni di persone, significa che il 92% degli italiani ha accesso alla rete internet, mentre sale a 35 milioni il numero di italiani attivi sui social network, di cui ben 31 milioni ne fa uso da un device mobile. </p>
<p> È stato stimato che gli italiani passano in media ogni giorno circa 6 ore e 4 minuti navigando online da diversi dispositivi tecnologici, e del tempo totale 1 ora e 51 minuti viene dedicata proprio alla fruizione dei social network. </p>
<p> Utenti attivi mensilmente sui social </p>
<p> Ma quali sono i social media più amati dagli italiani? </p>
<p> Il rapporto di We Are Social risponde a questa domanda, introducendo il numero totale degli utenti attivi sui social network in Italia pari a 35 milioni, ovvero il 59% dell’intera popolazione italiana. Per quanto riguarda il comportamento degli italiani sui social media, è stato riscontrato che il 98% delle persone ha visitato o usato un social network, oppure un’app per lo scambio di messaggi, nel corso dell’ultimo mese, e il 74% ha utilizzato in maniera attiva un social media scrivendo o interagendo con i post. </p>
<p> La media giornaliera del tempo passato sui social network da un italiano è di circa 1 ora e 51 minuti, ma solo l’11% lo fa per lavoro. </p>
<p> I social media più amati dagli italiani </p>
<p> Per rispondere alla domanda precedente, sulla base delle dichiarazioni degli utenti tanto sui social network quanto sulle app di messaggistica, We Are Social incorona ancora una volta YouTube come piattaforma social più amata dagli italiani, con una percentuale di persone che la utilizzano dell’87%, seguito da WhatsApp, Facebook e Instagram. </p>
<p> Questo dato non stupisce, dal momento che ben il 92% degli utenti sui social cerca contenuti video da fruire: quale posto migliore della nota piattaforma dedicata allo streaming dei video e di proprietà di Google? </p>
<p> In totale, stando alle statistiche di Digital 2019, gli utenti attivi in Italia su ciascuna piattaforma risultano essere: </p>
<p> Statistiche social network 2019: i dati sull’Italia - Ultima modifica: 2019-02-08T11:47:22+00:00 da Maria Grazia Tecchia </p>
</doc>
<doc url="https://www.digitalic.it/economia-digitale/vmwareevolve-evento-digital-transformation" parent_folder="Digitalic 2018-2020" id="file17862310" filename="vmwareevolve-evento-digital-transformation">
<p> VMwareEvolve l’evento più innovativo sulla digital transformation e i data center </p>
<p> VMware e Intel sono tornati negli studi Rai di Milano per parlare di trasformazione digitale. L’evento VMwareEvolve, powered by Digitalic </p>
<p> VMware e Intel sono tornati negli studi Rai di Milano per parlare di trasformazione digitale. L’evento VMwareEvolve, powered by Digitalic, è stato trasmesso in diretta streaming dagli studi TV Rai – potete guardare qui il video completo dell’evento </p>
<p> VMwareEvolve è stata l’occasione per guardare alla tecnologia in modo coinvolgente e frizzante. Un evento innovativo sulla digital transformation e i data center, con un format inedito, che ha saputo informare ma anche intrattenere e divertire. La musica, la scenografia, le luci, i video e tutta la struttura dello studio televisivo hanno contribuito a rendere ancora più spettacolari gli interventi. </p>
<p> A VMwareEvolve le tecnologie e gli annunci del VMworld 2018 US </p>
<p> In compagnia delle persone di VMware abbiamo ripercorso le più importanti novità e gli annunci del VMworld 2018 US. Citiamo NSX prodotto di punta di virtualizzazione del networking che si apre al mondo fisico. Luca Zerminiani, Director Systems Engineering, VMware Italia, ha raccontato l’approccio di VMware, che dal software-defined data center si sposta verso il self-driving data center. Il mercato è sempre più orientato verso un ambiente ibrido, la sfida è l’interoperabilità efficiente. Per questo occorre modernizzare il data center tradizionale. </p>
<p> Ivan Tresoldi, Sr. Cloud Provider Systems Engineer, VMware Italia, ha raccontato come funziona il VMware Cloud Provider Program e quali sono i vantaggi che derivano dall’essere parte di questo ecosistema che ha a disposizione tecnologie, competenze e best pratice. Vito Leotta, Sales Manager Watson & Cloud Platform, IBM Italia, ha poi accompagnato il pubblico alla scoperta di Watson, raccontando come cognitive e intelligenza artificiale rispondano a un mondo che cambia molto velocemente. La partnership tra IBM e VMware consente di spostare nell’ambito dell’Hybrid Cloud qualsiasi funzionalità da on a off-premise. </p>
<p> Server, storage, networking, cloud management e automazione sono i pilastri della Digital Transformation su cui si sono sfidati in diretta tre esperti di VMware. Una “gara” tra colleghi, un confronto all’americana particolarmente agguerrito e divertente. I tre “sfidanti” sono stati Gianni Resti, HCI Sr. Systems Engineer, VMware Italia; Luca Morelli, Lead Sales Systems Engineer, NSX, VMware Italia; Paolo Romagnoli, Cloud Management Sr. Sys-tem Engineer, VMware Italia. Ognuno di loro aveva 120 secondi di tempo per rispondere a ogni domanda e far capire la propria visione dell’evoluzione della tecnologia per i data center. Il pubblico in studio e collegato in live streaming ha deciso chi di loro è stato più convincente con un televoto. Cosa è emerso? L’importanza di avere sinergie e collaborazione tra le diverse aree della digital transformation, tutte fondamentali, per un approccio al cliente che non punti su soluzioni singole, ma su una visione completa. </p>
<p> VMwareEvolve l’evento più innovativo sulla digital transformation e i data center - Ultima modifica: 2018-10-28T09:51:02+00:00 da Francesco Marino </p>
</doc>
